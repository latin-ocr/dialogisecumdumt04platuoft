104 HAATSZNOZ

τομεν οὐκ ἀπολαβόντες, ὀλίγους ἐν αὐτῇ τοιούτους τινάς
τιθέντες, ἀλλ’ ὅλην · αὐτίκα δὲ τὴν ἐναντίαν σκεψόμεθα.
ὥσπερ οὖν ἄν, εί ἡμᾶς ἀνδριάντας γράφοντας προσελ-
θών τις ἔψεγε λέγων, ὅτι οὐ τοῖς καλλίστοις τοῦ ζώου τά
κάλλιστα φάρμακα προστίθεμεν· οἱ γὰρ ὀφθαλμοὶ κάλ-
λιστον ὂν οὐκ ὀστρείῳ ἐναληλιμμένοι εἷεν ἀλλά μέλανι·
D μετρίως ἀν ἐδοκοῦμεν πρὸς αὐτὸν ἀπολογεῖσθαι λέγοντες·
c3' θαυμάσιε, μὴ οἰόυ δεῖν ἡμᾶς οὕτω καλοὺς ὀφθαλμοὺς
γράφειν, ὥστε μηδὲ ὀφθαλμοὺς φαίνεσθαι, μηδ’ αὖ τᾶλλα
μέρη, ἀλλ’ ἄθρει εἰ τὰ προσήκοντα ἑκάστοις ἀποδιδόντες
τὸ όλον καλὸν ποιοῦμεν καὶ δὴ καὶ νῦν μὴ ἀνάγκαζε
ἡμᾶς τοιαύτην εὐδαιμονίαν τοῖς φύλαξι προσάπτειν, ἣ
ἐκείνους παν μᾶλλον ἀπεργάσεται ἠ ’φύλακας ἐπιστάμεθα

Ε γὰρ καὶ τοὺς γεωργους ξυστίδας ἀμφιέσαντες καὶ χρυσὸν
περιθέντες πρὸςὴδονὴν ἐργάζεσθαι κελεύειν τὴν γῆν, καὶ
τούς κεραμέας κατακλίναντες ἐπιδέξια πρὸς τὸ πῦρ δια-
πίνοντάς τε καὶ εὐωχουμένους, τὸν τροχὸν παραθεμένους,
ὅσον ἀν ἐπιθυμῶσι κεραμεύειν, καὶ τοὺς ἄλλους πάντας
τοιούτῳ τρόπῳ μακαρίους ποιεῖν, ἵνα δὴ ὅλη ἡ πόλις εὐ-
δαιμονῇ· ἀλλ’ ἡμᾶς μὴ οὕτω νουθέτει· ὠς, ἄν σοι πει-
421 θώμεθα, οὔτε ὁ γεωργὸς γεωργὸς ἔσται οὔτε ὁ κεραμεὺς-
κεραμεύς οὔτε ἄλλος οὐδεὶς οὐδὲν ἔχων σχῆμα, ἐξ ὦν πό-
λις γίγνεται. ἀλλὰ τῶν μὲν ἄλλων ἐλάττων λόγος· νευ-
ρορράφοι γὰρ φαῦλοι γενόμενοι καὶ διαφθαρέντες καὶ
προσποιησάμενοι εἶναι μὴ ὄντες πόλει οὐδὲν δεινόν · φύ-
λακες δὲ νόμων τε καὶ πόλεως μὴ ὄντες ἀλλὰ δοκοῦντες
ὁρᾷς δὴ ὅτι πᾶσαν ἄρδην πόλιν ἀπολλύασι, καὶ αὖ τοῦ
εὐ οἰκεῖν καὶ εὐδαιμονεῖν μόνοι τὸν καιρὸν ἔχουσιν. εἰ
μὲν οὐν ἡμεῖς μὲν φύλακας οἱς ἀληθῶς ποιοῦμεν, ἥκιστα

Β κακούργους τῆς πόλεως, ὁ δ’ ἐκεῖνο λέγων γεωργούς τινας
καὶ ὥσπερ ἐν, πανηγύρει ἀλλ’ οὐκ ἐν πόλει ἑστιάτορας

. εὐδαίμονας, ἄλλο ἄν τι ἦ πόλιν λέγοι, σκεπτέον οὗν, πό-

