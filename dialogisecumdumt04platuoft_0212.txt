176 ΠΛΑΤΩΝΟΣ

ταῖς πόλεσι πρὸς τούς ἀληθινούς φιλοσόφους τὴν διάθε- ³}
σιν ἔοικεν, άλλά μανθάνειν ὃ λέγω. Καὶ μάλα, ἔφη. Πρῶ- ’
τον μὲν τοίνυν ἐκεῖνον τὸν θαυμάζοντα, ὅτι οἱ φιλόσο-
φοι ού τιμῶνται ἐν ταῖς πόλεσι, δίδασκέ τε τὴν εἰκόνα καὶ

Β πειρῶ πείθειν, ὅτι πολὺ ἂν θαυμαστότερον ἦν, εἰ ἐτι-
μῶντο. Ἀλλά διδάξω, ἔφη. Καὶ ὅτι τοίνυν τάληθῆ λέγει,
ῶς ἄχρηστοι τοῖς πολλοῖς οἱ ἐπιεικέστατοι τῶν ἐν φιλοσο-
φίᾳ · τῆς μέντοι ἀχρηστίας τοὺς μὴ χρωμένους κέλευε αἰ-
τιᾶσθαι, άλλοὶ μὴ τοὺς ἐπιεικεῖς. οὐ γὰρ ἔχει φύσιν κυβερ-
νήτην ναυτῶν δεῖσθαι ἄρχεσθαι ὑφ’ αὑτοῦ, οὐδὲ τούς
σοφούς ε’πὶ τὰς τῶν πλουσίων θύρας ἰέναι, ἀλλ’ ὁ τοῦτο
κομψευσάμενος ἐψεύσατο, τὸ δὲ ἀληθὲς πέφυκεν, ἐάν τε
πλούσιος ε’άν τε πένης κάμνῃ, ἀναγκαῖον εἶναι ἐπὶ ἰατρῶν

ὓ θύρας ἰέναι καὶ πάντα τὸν ἄρχεσθαι δεόμενον ἐπὶ τὰς
τοῦ ἄρχειν δυναμένου, ού τὸν ἄρχοντα δεῖσθαι τῶν ἀρχο-
μένων ἄρχεσθαι, οὗ ἀν τῇ ἀληθεία τι ὄφελος ᾗ. ἄλλα τούς
νῦν πολιτικοὺς ἄρχοντας ἀπεικάζων οἷς ἄρτι ἐλέγομεν
ναύταις ούχ ἁμαρτήσει, καὶ τοὺς ὑπὸ τούτων ἀχρήστους
λεγομένους καὶ μετεωρολέσχας τοῖς ῶς άληθῶς κυβερνή-
ταις. Ὀρθότατα, ἔφη. ”Ex τε τοίνυν τούτων καὶ ἐν τού-
τοις οὐ ῥᾴδιον εὐδοκιμεῖν τὸ βέλτιστον ἐπιτήδευμα ὑπὸ

1) τῶν τάναντία ἐπιτηδευόντων, πολὺ δὲ μεγίστη καὶ ἰσχυ-
ροτάτη διαβολὴ γίγνεται φιλοσοφίᾳ διὰ τοὺς τά τοιαῦτα
φάσκοντας ἐπιτηδεύειν, οὓς δὴ σύ φῂς τὸν ἐγκαλοῦντα τῇ
φιλοσοφίᾳ λέγειν ὡς παμπόνηροι οἱ πλεῖστοι τῶν ἰόντων
ἐπ’ αὐτήν, οἱ δὲ ἐπιεικέστατοι ἄχρηστοι, καὶ ε’γῶ συνεχῶ-
ρησα άληθῆ σε λέγειν. ἦ γάρ; Ναί.

V. Οὐκοῦν τῆς μὲν τῶν ἐπιεικῶν ἀχρηστίας τὴν αἰ-
τίαν διεληλύθαμεν; Καὶ μάλα. Τῆς δὲ τῶν πολλῶν πο-
νηρίας τὴν άνάγκην βούλει τὸ μετά τοῦτο διέλθωμεν, καὶ

Ε ὅτι οὐδὲ τούτου φιλοσοφία αἰτία, ἂν δυνώμεθα, πειρα-
θῶμεν δεῖξαι; Πάνυ μὲν οὖν. Ἀκούωμεν δὴ καὶ λέγωμεν

