102 ΠΛΑΤῼΝΟΣ

παύσοι αὐτούς, κακουργεῖν τε μὴ ἐπαροῖ περὶ τοὺς ἄλλους
1) πολίτας. Καὶ άληθῶς γε φήσει. Ὅρα δή, εἷπον ἐγώ, εἰ
τοιόνδε τινὰ τρόπον δεῖ αὐτοὺς ζῇν τε καὶ οἰκεῖν, εἰ με’λ-
λουσι τοιοῦτοι ἔσεσθαι· πρῶτον μὲν οὐσίαν κεκτημένον
μηδεμίαν μηδένα ἰδίαν, ἂν μὴ πᾶσα ἀνάγκη · ἔπειτα οἴκη-
σιν καὶ ταμιεῖον μηδενὶ εἶναι μηδὲν τοιοῦτον, εἰς ὃ οὐ πᾶς
ὁ βουλόμενος εἴσεισι· τοὶ δ’ ἐπιτήδεια, ὅσων δέονται ἄν-
δρες άθληταὶ πολέμου σώφρονές τε καὶ ἀνδρεῖοι, ταξαμέ-
E νους παρὰ ταῖν ἄλλων πολιτῶν δέχεσθαι μισθὸν τῆς φυ-
λακῆς τοσοῦτον, ὅσον μήτε περιεῖναι αὐτοῖς εἰς τόν ἐνιαυ-
, τὸν μήτε ἐνδεῖν · φοιτῶντας δὲ εἰς ξυσσίτια ὥσπερ ἐστρα-
τοπεδευμένους κοινῇ ζῇν · χρυσίον δὲ καὶ άργύριον εἰπεῖν
αὐτοῖς ὅτι θεῖον παρὰ θεῶν ἀεὶ ἐν τῇ ψυχῇ ἔχουσι καὶ
οὐδὲν προσδέονται τοῦ ἀνθρωπείου, οὐδὲ ὅσια τὴν ἐκεί-
νου κτῆσιν τῇ τοῦ θνητοῦ χρυσοῦ κτήσει ξυμμιγνύντας
417 μιαίνειν, διότι πολλοὶ καὶ άνόσια περὶτὰ τῶν πολλῶν νό-
μισμα γέγονε, τὸ παρ’ ἐκείνοις δὲ ἀκήρατον· ἄλλα μόνοις
αὐτοῖς τῶν ἐν τῇ πόλει μεταχειρίζεσθαι καὶ ἅπτεσθαι
χρυσοῦ καὶ ἀργύρου οὐ θέμις, οὐδ’ ὑπὸ τὸν αὐτὸν ‹³590—
φον ἰέναι οὐδὲ περιάψασθαι οὐδὲ πίνειν ἐξ ἀργύρου ἦ
χρυσοῦ. καὶ οὕτω μὲν σωζοιντό τ’ ὄίν καὶ σώζοιεν τὴν πό-
λιν · ὁπότε δ’ αὐτοὶ γῆν τε ἰδίαν καὶ οἰκίας καὶ νομίσματα
κτήσονται, οἰκονόμοι μὲν καὶ γεωργοὶ άντὶ φυλάκων
Β ἔσονται, δεσπόται δ’ ἐχθροὶ ἀντὶ ξυμμάχων τῶν ἄλλων
πολιταῖν γενήσονται, μισοῦντες δὲ δὴ καὶ μισούμενοι καὶ
ἐπιβουλεύοντες καὶ ἐπιβουλευόμενοι διάξουσι πάντα τὸν
βίον, πολυ πλείω και μᾶλλον δεδιότες τοῦς ἔνδον ἢ
τούς ἔξωθεν πολεμίους, θέοντες ἤδη τότε ἐγγύτατα ὀλέ-
θρου αὐτοί τε καὶ ἡ άλλη πόλις. τούτων οῦν πάντων
ε’νεκα, ην δ’ ἐγώ, φωμεν οὕτω δεῖν κατεσκευάσθαι τοὺς
φύλακας οἰκήσεώς τε πέρι καὶτῶν ἄλλων, καὶ ταῦτα νο-
μοθετήσωμεν, ἦ μή; Πάνυ γε, ἦ δ’ ὃς ὁ Γλαύκων.

 

