77 ΤΙΜΑΙΟΣ. 895

.. διὰ τῶν φλεβῶν, τάξιν τῶν κατὰ φύσιν οὐκέτ’ ἴσχοντα
περιόδων, ἐχθρὰ μὲν αὐτὰ αὑτοῖς διὰ τὸ μηδεμίαν ἀπό-
λαυσιν ἑαυτῶν ἔχειν, τῷ ξυνεστῶτι δὲ τοῦ σώματος καὶ
μένοντι κατὰ χώραν πολέμια, διολλύντα καὶ τήκοντα.
ὅσον μὲν οὖν ἂν παλαιότατον ὂν τῆς σαρκὸς τακῇ, δύσπε-
πτον γιγνόμενον μελαίνει μὲν ὑπὸ παλαιᾶς ξυγκαύσεως,
διὰ δὲ τὸ πάντη διαβεβρῶσθαι πικρὸν ὂν παντὶ χαλεπον
προσπίπτει τοῦ στόματος, ὅσον ἄν μήπω διεφθαρμένον ᾗ, Β
καὶ τοτὲ μὲν ἀντὶ τῆς πικρότητος ὀξύτητα ἔσχε τὸ μέλαν
χρῶμα, άπολεπτυνθέντος μᾶλλον τοῦ πικροῦ· τοτὲ δὲ ἡ
πικρότης αὖ βαφεῖσα αἵματι χρῶμα ἔσχεν ἐρυθρότερον,
τοῦ δὲ μέλανος τούτῳ ξυγκεραννυμένου χολῶδες· ἔτι δὲ
ξυμμίγνυται ξανθὸν χρῶμα μετὰ τῆς πικρότητος, ὅταν
νέα ξυντακῇ σὰρξ ὑπὸ τοῦ περὶ τῆν φλόγα πυρός. καὶ τὸ
μὲν κοινὸν ὄνομα πᾶσι τούτοις ἤ τινες ἰατρῶν που χολὴν c
έπωνόμασαν“ η και τις ῶν δυνατὸς εἰς πολλὰ μὲν καὶ’ ανό-
μοια βλέπειν, ὁρᾷν δὲ ἐν αὐτοῖς ἓν γένος ε’νὸν ἄξιον ἐπω-
νυμίας πᾶσι τὰ δ’ αλλα ὅσα χολῆς εῐδη λέγεται, κατὰ
τῆν χρόαν ἔσχε λόγον αυτῶν ἕκαστον ἴδιον. ίχῶρ δέ,’ ο μὲν
αἳματος όρὸς πρᾶος, ὁ δὲ μελαίνης χολῆς ὀξείας τε ἄγριος,
οταν ξυμμιγνύηται διὰ θερμότητα ἁλμυρᾷ δυνάμει· κα-
λεῖται δὲ όξύ φλέγμα τὸ τοιοῦτον·τὸ δ’ αὖ μετ’ ἀέρος
⁰ τηκόμενον ἐκ νέας καὶ ἁπαλῆς σαρκός, τούτου δὲ’ ανεμω-
θέντος καὶ ξυμπεριληφθέντος ὑπὸ ὑγρότητος, καὶ πομ- D
φολύγων ξυστασῶν ἐκ τοῦ πάθους τούτου καθ’ ἑκάστην
μὲν ἀοράτων διὰ σμικρότητα, ξυναπασῶν δὲ τὸν ὄγκον
παρεχομένων ὁρατόν, χρῶμα ἐχουσῶν διὰ τὴν τοῦ άφροῦ
γένεσιν ἰδεῖν λευκόν, ταύτην πᾶσαν τηκεδόνα ἁπαλῆς
σαρκὸς μετὰ πνεύματος ξυμπλακεῖσαν λευκὸν εἶναι φλέγμα
φαμέν. φλέγματος δὲ αὖ νέου ξυνισταμένου όρὸς ἱδρώς
καὶ δάκρυον, ὅσα τε ἅλλα τοιαῦτα σῶμα τὰ καθ’ ἡμέραν Ε
χεῖται καθαιρόμενον· καὶ ταῦτα μὲν δὴ πάντα νόσων ὅρ-

