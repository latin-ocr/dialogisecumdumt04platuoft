k
ω TIMA 102.. 381

νοίας ἐπίπνοια, τῆς μὲν πικρότητος ἡσυχίαν παρέχουσα
τῷ μήτε κινεῖν μήτε προσάπτεσθαι τῆς ἐναντίας ἑαυτῇ
φύσεως ἐθέλειν, γλυκύτητι δὲ τῇ κατ’ ἐκεῖνο ξυμφύτῳ
πρὸς αὐτὸ χρωμένη καὶ πάντα ὀρθοὶ καὶ λεῖα αὐτοῦ καὶ D
ἐλεύθερα ἀπευθύνουσα , ἵλεων τε καὶ εὐήμερον ποιοῖ τὴν
περὶ τὸ ἧπαρ ψυχῆς μοῖραν κατῳκισμένην, ἔν τε τῇ νυκτὶ
διαγωγὴν ἔχουσαν μετρίαν, μαντείᾳ χρωμένην καθ’
ὕπνον, ἐπειδὴ λόγου καὶ φρονήσεως οὐ μετεῖχε. μεμνη-
μένοι γάρ τῆς τοῦ πατρὸς ἐπιστολῆς οἱ ξυνιστάντες ἡμᾶς,
ὅτε τό θνητὸν ἐπέστελλε γένος ὡς ἄριστον εἰς δύναμιν
ποιεῖν, οὕτω δὴ κατορθοῦντες καὶ τὸ φαῦλον ἡμῶν, ἵνα Ε
ἀληθείας πῃ προσάπτοιτο, κατέστησαν ἐν τούτῳ τὸ μαν-
τεῖον. ίκανὸν δὲ σημεῖον, ως μαντικὴν ἀφροσύνῃ θεὸς
Σνθρωπίνῃ δέδωκεν· οὐδεὶς γὰρ ἔννους ἐφάπτεται μαν-
τικῆς ἐνθέου καὶ άληθοῦς, ἀλλ’ἢ καθ’ ὕπνον τὴν τῆς
φρονήσεως πεδηθεὶς δύναμιν ἢ διὰ νόσον ἢ διά τινα
ἐνθουσιασμὸν παραλλάξας . ’ ἀλλὰ ξυννοῆσαι μὲν ἔμφρο-
νος τά τε ῥηθέντα ἀναμνησθέντα ὄναρ ἢ ὕπαρ ὑπὸ τῆς
μαντικῆς τε καὶ ἐνθουσιαστικῆς φύσεως, καὶ ὅσα ἄν
φαντάσματα ὀφθῇ, πάντα λογισμῷ διελέσθαι, ὅπῃ τι 72
σημαίνει καὶ ὅτῳ μέλλοντος ἦ παρελθόντος ἦ παρόντος
κακοῦ ἦ ἀγαθοῦ· τοῦ δὲ μανέντος ἔτι τε ἐν τούτῳ μένον-
τος οὐκ ἔργον τὰ φανέντα καὶ φωνηθέντα ὑφ’ ἑαυτοῦ
κρίνειν, ἀλλ’ εὖ καὶ πάλαι λέγεται τὸ πράττειν καὶ γνῶναι
τά τε αὑτοῦ καὶ ἑαυτὸν σώφρονι μόνῳ προσήκειν. ὅθεν
δὴ καὶ τὸ τῶν προφητῶν γένος ἐπὶ ταῖς ἐνθέοις μαντείαις
κριτὰς ἐπικαθιστάναι νόμος· οὓς μάντεις αὐτοὺς όνομά- Β
ζουσί τινες, τὸ πᾶν ἠγνοηκότες, ὅτι τῆς δι’ αἰνιγμῶν
οὗτοι φήμης καὶ φαντάσεως ὑποκριταί, καὶ οὔ τι μάντεις,
προφῆται δὲ μαντευομένων δικαιότατα ὀνομάζοιντ’ ἄν.
ἡ μὲν οὖν φύσις ἥπατος διὰ ταῦτα τοιαύτη τε καὶ ἐν τόπῳ
ᾦ λέγομεν πέφυκε, χάριν μαντικῆς· καὶ ἔτι μὲν δὴ ζῶντος

