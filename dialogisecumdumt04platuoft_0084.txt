48 ΠΛΑΤΩΝΟΣ

σύνη ἀδικίας, οὐκ ἀπεδέξασθέ μου · οὔτ’ αὖ ὅπως μὴ βοη-
θήσω ἔχω · δέδοικα γάρ, μὴ οὐδ’ ὅσιον ᾗ παραγενόμενον

C δικαιοσύνῃ κακηγορουμένῃ ἀπαγορεύειν καὶμὴ βοηθεῖν
ἔτι ἐμπνέοντα καὶ δυνάμενον φθέγγεσθαι. κράτιστον οὖν
οὕτως ὅπως δύναμαι ἐπικουρεῖν αὐτῇ. δ’ τε οὖν Γλαύ-
κων καὶ oc ἄλλοι ἐδέοντο παντὶ τρόπῳ βοηθῆσαι καὶ μὴ
ἀνεῖναι τὸν λόγον, ἀλλὰ διερευνήσασθαι τί τέ ε’στιν ἑκά-
τερον καὶ περὶ τῆς ὠφελείας αὐτοῖν τάληθὲς ποτέρως ἔχει.
εἶπον οὖν ὅπερ ἐμοὶ ἔδοξεν, ὅτι Τὸ ζήτημα ᾦ ἐπιχειροῦ-
μεν ού φαῦλον ἄλλ’ ὀξὺ βλέποντος, ὡς ἐμοὶ φαίνεται.
D ἐπειδὴ οὖν ἡμεῖς ού δεινοί, δοκεῖμοι, ἦν δ’ ἐγώ, τοιαύτην
ποιήσασθαι ζήτησιν αὐτοῦ, οἵανπερ αν εἰ προσέταξέ τις
γράμματα σμικρα πόρρωθεν άναγνωναι μὴ πάνυ ὀξὺ
βλέπουσιν, ἔπειτά τις ἐνενόησεν, ὅτι τὰ αὐτὰ γράμματα
ἔστι που καὶ ἄλλοθι μείζω τε καὶ ἐν μείζονι, ἕρμαιον αν
ἐφάνη , οἶμαι, ἐκεῖνα πρῶτον ἀναγνόντας οὕτως ἐπισκο-
πεῖν τὰ ἐλάττω, εἰ τά αὐτοὶ ὅντα τυγχάνει. Πάνυ μὲν οὖν,

Ε ἔφη ὁ Ἀδείμαντος · άλλά τί τοιοῦτον, ὦ Σώκρατες, ἐν ,τῇ
περὶ τὸ δίκαιον ζητήσει καθοροῖςς Ἐγώ σοι, ἔφην, ἐρῶ.
δικαιοσύνη, φαμέν, ἔστι μὲν ἀνδρὸς ἑνός , ἔστι δέ που καὶ
ὅλης πόλεως; Πάνυ γε, ἦ δ’ ὃς. Οὐκοῦν μεῖζον πόλις
ἑνὸς άνδρός; Μεῖζον, ἔφη. Ἴσως τοίνυν πλείων ἄν δι-
καιοσύνη ἐν τῷ μείζονι ἐνείη καὶ ῥᾴων καταμαθεῖν. εἰ
369 οὖν βούλεσθε, πρῶτον ἐν ταῖς πόλεσι ζητήσωμεν ποῖόν τί
ἐστιν· ἔπειτα οὕτως ἐπισκεψώμεθα καὶ ἐν ἑνὶ ἑκάστῳ,
τὴν τοῦ μείζονος ὁμοιότητα ἐν τῇ τοῦ ἐλάττονος ἰδέᾳ ἐπι-
σκοποῦντες. Ἀλλά μοι δοκεῖς, ἔφη, καλῶς λέγειν. Ἆρ’
οὖν, ἦν δ’ ἐγώ, εἰ γιγνομένην πόλιν θεασαίμεθα λόγῳ,
καὶ τὴν δικαιοσύνην αὐτῆς ἴδοιμεν ἄν γιγνομένην καὶ
τὴν άδικίαν; Τάχ’ ἄν, ἦ δ’ ὅς. Οὐκοῦν γενομένου αὐτοῦ

ψ Β ἐλπὶς εὐπετέστερον ἰδεῖν ὃ ζητοῦμεν; Πολύ γε. Δοκεῖ οὖν
χρῆναι ἐπιχειρῆσαι περαίνειν; οἶμαι μὲν γὰρ οὐκ ὀλίγον

