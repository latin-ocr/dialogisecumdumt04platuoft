Wffi'?ffl·’vtr÷2 -m · ·
v ' ' Ψ - ἢ· >

 

ΠοΛῘΤΕιΑΣ ι’. 307

ἰ φεται καὶ πάντα ἃ νῦν διήλθομεν. νῦν δὲ εἴπομεν μὲν
ἀληθῆ περὶ αὐτοῦ, οἷον ἐν τῷ παρόντι φαίνεται· τεθεά-
μεθα μέντοι διακείμενον αὐτό, ὥσπερ οἱ τὸν θαλάττιον
3 Γλαῦκον ὁρῶντες οὐκ ἂν ἔτι ῥᾳδίως αὐτοῦ ἴδοιεν τὴν

- ἀρχαίαν φύσιν, ὑπὸ τοῦ τά τε παλαιοὶ τοῦ σώματος μέρη

τὰ μὲν ἐκκεκλάσθαι, τὰ δὲ συντετρίφθαι καὶ πάντως λε-
λωβῆσθαι ὑπὸ τῶν κυμάτων, ἄλλα δὲ προσπεφυκέναι,
ὄστρεά τε καὶ φυκία καὶ πέτρας, ὥστε παντὶ μᾶλλον θηρίῳ
ἐοικέναι ἦ οἷος ἦν φύσει, οὕτω καὶ τὴν ψυχὴν ἡμεῖς θειό-
ᾳεθα διακειμένην ’ὑπὸ μυρίων κακῶν · ἀλλὰ δεῖ, ὦ Γλαύ-
κων, ἐκεῖσε βλέπειν. Ποῖ; ἦ δ’ ὅς. Εἰς τὴν φιλοσοφίαν
αὐτῆς, καὶ ἐννοεῖν ὦν ἅπτεται καὶ οἴων ἐφίεται ὁμιλιῶν,
ὡς ξυγγενὴς ουσα τῷ τε θείω καὶ ἀθανάτω καὶ τῷ άεὶ
ὄντι, καὶ οἵα ἄν γένοιτο τῷ τοιούτω πᾶσα ἐπισπομένη καὶ
ὑπὸ ταύτης τῆς ὁρμῆς ἐκκομισθεῖσα ἐκ τοῦ πόντου, ἐν ω
νῦν ἐστί, καὶ περικρουσθεῖσα πέτρας τε καὶ’ όστρεα, ἂ νῦν

Ε..

αὐτῇ ἅτε γῆν ἑστιωμένῃ γεηρὰ και πετρώδη πολλὰ καὶ 612

ἄγρια περιπέφυκεν ὑπὸ τῶν εὐδαιμόνων λεγομένων
ἑστιάσεων. καὶ τότ’ ἅν τις ἴδοι αὐτῆς τὴν ἀληθῆ φύσιν,
εἴτε πολυειδὴς εἴτε μονοειδὴς εἴτε ὅπῃ ἔχει καὶ ὅπως·
νῦν δὲ τὰ ἐν τῷ ἀνθρωπίνω βίω πάθη τε καὶ εἴδη, ως
ἐγωμαι, ἐπιεικως αὐτῆς διεληλύθαμεν. Παντάπασι μὲν
οὖν, ἔφη.

xn. Οὐκοῦν, ἦν δ’ ἐγώ, τά τε ἄλλα ἀπελυσάμεθα ἐν
τῷ λόγῳ, καὶ οὐ τούς μισθοὺς οὐδὲ τὰς δόξας δικαιοσύνης
ἐπηνέγκαμεν, ὥσπερ“Ησίοδόν τε καὶ Ὅμηρον ὑμεῖς ἔφατε,

ἀλλ’ αὐτὸ δικαιοσύνην αὐτῇ ψυχῇ ἄριστον εὕρομεν, καὶ ,

ποιητέον εἶναι αὐτῇ τὰ δίκαια, ἐάν τ’ ἔχῃ τὸν Γύγου
δακτύλιον, ἐάν τε μή, καὶ πρὸς τοιούτω δακτυλίω τὴν
Ἀτδος κυνῆν, Ἀληθέστατα, ἔφη, λέγεις. Αρ’ οὖν, ἦν δ’
ἐγώ, ω Γλαύκων, νῦν ἤδη ἀνεπίφθονόν ἐστι πρὸς ἐκεί-

νοις καὶ τούς μισθους τῇ δικαιοσύνῃ καὶ τῇ άλλῃ ἀρετῇ
20 *¹

Β

