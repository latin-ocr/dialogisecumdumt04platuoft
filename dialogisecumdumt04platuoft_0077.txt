..- I · · ‘'u-'⁵⁴ ¹⁷4 ἢ ” '-

ΠΟΛΙΤΕΙΑΣ β. ’ 41

μοσίᾳ περιγίγνεσθαι καὶ πλεονεκτεῖν τῶν ἐχθρῶν , πλεο-
νεκτοῦντα δὲ πλουτεῖν καὶ τούς τε φίλους εὖ ποιεῖν καὶ
τούς ἐχθρούς βλάπτειν, καὶ θεοῖς θυσίας καὶ ἀναθήματα G
ἱκαναῖς καὶ μεγαλοπρεπῶς θύειν τε καὶ άνατνθέναι, καὶ
θεραπεύειν τοῦ δικαίου πολὺ ἄμεινον τοὺς θεοὺς καὶ τῶν
ἀνθρώπων οὓς ἄν βούληται, ὥστε καὶ θεοφιλέστερον
αὐτὸν εἶναι μᾶλλον προσήκειν ἐκ τῶν εἰκότων ἢ τὸν δί-
καιον. οὕτω φασίν, ὦ Σώκρατες, παρὰ θεῶν καὶ παρ’ ἆν-
θρώπων τῷ ἀδίκῳ παρεσκευάσθαι τὸν βίον ἄμεινον ἦ τῷ
δικαίῳ.

Vl. Ταῦτ’ εἰπόντος τοῦ Γλαύκωνος, ἐγώ μὲν ἐν νῷ D
εἶχόν τι λε’γειν πρὸς ταῦτα, ὁ δὲ άδελφός αὐτοῦ Ἀδείμαν-
τος, Οὔ τί που οίει , ἔφη , ὦ Σώκρατες, [κανῶς εἰρῆσθαι
περὶ τοῦ λόγους Ἀλλά τί μήν; εἶπον. Αὐτό , ἦ δ’ ὅς, οῦκ
εἴρηται ὃ μάλιστα ἔδει ῥηθῆναι. Οὐκοῦν, ἦν δ’ ἐγώ, τὸ
λεγόμενον, ἀδελφὸς α’νδρὶ παρείη· ὥστε καὶ σύ, εἴτι ὅδε
ἐλλείπει, ἐπάμυνε. καίτοι ἐμέ γε ἱκανὰ καὶ τὰ ὑπὸ τούτου
ρηθέντα καταπαλαῖσαι καὶ ἀδύνατον ποιῆσαι βοηθεῖν δι·-
καιοσύνῃ. καὶ ὅς, Οὐδέν, ἔφη, λέγεις, ἀλλ’ ἔτι καὶ τάδε Ε
ἄκουε · δεῖ γὰρ διελθεῖν ἡμᾶς καὶ τούς ἐναντίους λόγους
ὦν ὅδε εἶπεν, οἳ δικαιοσύνην μὲν ἐπαινοῦσιν , ἀδικίαν δὲ
ψέγουσιν, ἵν’ ᾖ σαφέστερον ὅ μοι δοκεῖ βούλεσθαι Γλαύ-
κων. λέγουσι δε’ που καὶ παρακελεύονται πατέρες τε υἱέσι
καὶ πάντες οἱ τινῶν κηδόμενοι, ὥς χρὴ δίκαιον εἶναι, οὐκ 363
αὐτὸ δικαιοσύνην ἐπαινοῦντες, ἀλλὰ τὰς ἀπ’ αὐτῆς εὐ-
δοκιμήσεις, ἳνα δοκοῦντι δικαίῳ εἶναι γίγνηται ἀπὸ τῆς
δόξης ἀρχαί τε καὶ γάμοι καὶ ὅσαπερ Γλαύκων διῆλθεν
ἄρτι ἀπὸ τοῦ εὐδοκιμεῖν ὄντα τῷ ἀδίκῳ, ἐπὶ πλέον δὲ οὗτοι
τὰ τῶν δοξῶν λέγουσι· τὰς γάρ παρὰ θεῶν εὐδοκιμήσεις
ἐμβάλλοντες ἄφθονα ἔχουσι λέγειν ἀγαθά, τοῖς ὁσίοις ἅ φα-
σι θεοὺς διδόναι , ὥσπερ ὁ γενναῖος Ἡσίοδός τε καὶ Ὅμη-
ρός φασιν, ὁ μὲν τὰς δρῦς τοῖς δικαίοις τούς θεοὺς ποιεῖν Β

