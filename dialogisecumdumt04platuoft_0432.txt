396 ΠΛΑΤΩΝΟΣ 78

γανα γέγονεν, ὅταν αἷμα μὴ ἐκ των σιτίων καὶ ποτῶν πλη-
θύσῃ κατὰ φύσιν, ἀλλ’ ἐξ ἐναντίων τὸν ὅγκον παρὰ τούς
τῆς φύσεως λαμβάνῃ νόμους. διακρινομένης μὲν οὐν ὑπὸ
νόσων τῆς σαρκὸς ἑκάστης, μενόντων δε τῶν πυθμένων
αὐταῖς ἡμίσεια τῆς ξυμφορᾶς ἡ δύναμις· ἀνάληψιν γὰρ
84 ἔτι μετ εὐπετείας ἴσχει· τὸ δε δὴ σάρκας ὀστοῖς ξυνδοῦν
ὁπότ’ ἂν νοσήσῃ, καὶ μηκέτι αὐ τὸ ἐξ ἰνων αἷμα καὶ νεύ-
ρων ἀποχωριζόμενον ὀστςό μεν τροφή, σαρκὶ δε πρὸς
ὀστοῦν γίγνηται δεσμός, ἀλλ’ ἐκ λιπαροῦ καὶ λείου καὶ
γλίσχρον τραχὺ καὶ ἁλμυρὸν αὐχμῆσαν ὑπὸ κακῆς διαίτης
γένηται, τότε ταῦτα πάσχον πᾶν τὸ τοιοῦτον καταψήχε-
ται μὲν αὐτὸ πάλιν ὑπὸ τάς σάρκας καὶ τὰ νεῦρα, ἀφιστά-
Β μενον ἀπὸ τῶν ὀστῶν, αἱ δ’ ἐκ τῶν ῥιζῶν ξυνεκπίπτουσαι
τά τε νεῦρα γυμνοὶ καταλείπουσι καὶ μεστοὶ ἅλμης, αὐταὶ
δὲ πάλιν είς τὴν αἵματος φορὰν ἐμπεσοῦσαι τὰ πρόσθεν
ῥηθέντα νοσήματα πλείω ποιοῦσι. χαλεπῶν δὲ τούτων
περὶτὰ σώματα παθημάτων γιγνομένων μείζω ἔτι γίγνε-
ται τὰ πρὸ τούτων, ὅταν ὀστοῦν διὰ πυκνότητα σαρκὸς
ἀναπνοὴν μὴ λαμβάνον ἱκανήν, ὑπ’ εὐρῶτος θερμαινό-
μενον, σφακελίσαν μήτε τὴν τροφὴν καταδέχηται πάλιν τε
C αὐτὸ εἰς ἐκείνην ἐναντίως ἴῃ ψηχόμενον, ἡ δ’ εἰς σάρκας,
σὰρξ δὲ εἰς αἷμα ἐμπίπτουσα τραχύτερα πάντα τῶν πρό-
σθεν τὰ νοσήματα ἀπεργάζηται· τὸ δ’ ἔσχατον πάντων,
ὅτανὴ τοῦ μυελοῦ φύσις ἀπ’ ἐνδείας ἤ τινος ὑπερβολῆς
νοσήσῃ, τὰ μέγιστα καὶ κυριώτατα πρὸς θάνατον τῶν νο-
σημάτων ἀποτελει, πάσης ἀνάπαλιν τῆς τοῦ σώματος φύ-
σεως ἐξ ἀνάγκης ῥυείσης.
XL. Τρίτον δ’ αὐ νοσημάτων εἶδος τριχῇ δεῖ διανοεῖ-
D σθαι γιγνόμενον, τὸ μεν υπὸ πνεύματος, τὸ δε φλέγμα-
τος, τό δε χολῆς. ὅταν μεν γὰρ 6 τῶν πνευμάτων τω σώ-
ματι ταμίας πλεύμων μὴ καθαρας παρέχῃ τὰς διεξόδους
ὑπὸ ρευμάτων φραχθείς, ἔνθα μεν οὐκ ἰόν, ἔνθα δε πλεῖον

