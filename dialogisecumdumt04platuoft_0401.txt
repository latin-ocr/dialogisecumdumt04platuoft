⁵4⁷ TIMA 102. 365

πρὸς αὑτὴν πεφυκυῖα βούλεσθαι ξυνιέναι, σφίγγει πάντα
καὶ κενὴν χώραν οὐδεμίαν ἑᾷ λείπεσθαι. διό δὴ πῦρ μὲν
εἰς ἅπαντα διελήλυθε μάλιστα, άὴρ δὲ δεύτερον, ὡς λε- Β
πτότητι δεύτερον ἔφυ, καὶ τᾶλλα ταύτῃ· τὰ γὰρ ἐκ μεγί-
στων μερῶν γεγονότα μεγίστην κενότητα ἐν τῇ ξυστάσει
παραλέλοιπε, τὰ δὲ σμικρότατα ἐλαχίστην. ἡ δὴ τῆς πι-
λήσεως ξύνοδος τοὶ σμικροὶ εἰς τά τῶν μεγάλων διάκενα
ξυνωθεῖ. σμικρῶν οὖν παρὰ μεγάλατιθεμένων καὶ τῶν
ἐλαττόνων τὰ μείζονα διακρινόντων, τῶν δὲ μειζόνων
ἐκεῖνα συγκρινόντων, πάντ’ ἅνω κάτω μεταφέρεται πρὸς
τούς ἑαυτῶν τόπους· μεταβάλλον γάρ τὸ μέγεθος ἕκα- C
στον καὶ τὴν τόπων μεταβάλλει στάσιν. οὕτω δὴ διὰ
ταῦτα’ τε ἡ τῆς άνωμαλότητος διασωζομένη γένεσις ἀεὶ
τὴν ἀεὶ κίνησιν τούτων οὖσαν ἐσομένην τε ἐνδελεχῶς παρ-
έχεται.

XXlV. Μετὰ δὴ ταῦτα δεῖ νοεῖν, ὅτι πυρός τε γένη
πολλά γέγονεν, οἷον φλὸξ τό τε άπὸ τῆς φλογός ἀπιόν, ὃ
καίει μὲν οὔ, φῶς δὲ τοῖς ὄμμασι παρέχει, τό τε φλογὸςΙ
ἀποσβεσθείσης ἐν τοῖς διαπύροις καταλειπόμενον αὐτοῦ.
κατὰ ταύτὰ δὲ άέρος τὸ μὲν εὐαγέστατον ἐπίκλην αἰθὴρ ῐ)
καλούμενος, ἠ δὲ θολερώτατος ὁμίχλη τε καὶ σκότος,
ἕτερά τε ἀνώνυμα εἴδη γεγονότα διὰ τὴν τῶν τριγώνων
ἀνισότητα. τὰ δὲ ὕδατος διχῇ μὲν πρῶτον, τὸ μὲν ὑγρόν,
τὸ δὲ χυτὸν γένος αὐτοῦ. τὸ μὲν οὖν ὑγρὸν διὰ τό μετέχον
εἶναι τῶν γενῶν τῶν ὕδατος, ὅσα σμικρά, ἀνίσων ὄντων,
κινητικὸν αὐτό τε καθ’ αὐτὸ καὶ ὑπ’ ἄλλου διὰ τὴν άνω-
μαλότητα καὶ τὴν τοῦ σχήματος ἰδέαν γέγονε· τό δὲ ἐκ
μεγάλων καὶ ὁμαλῶν στασιμώτερον μὲν ἐκείνου καὶ βαρὺ ss
πεπηγὸς ὑπὸ ὀμαλότητός ἐστιν, ὑπὸ δὲ πυρός εἰσιόντος
καὶ διαλύοντος αὐτὸ τὴν ὁμαλότητα [άποβάλλει, ταύτην
δὲ] ἅπολέσαν μετίσχει μᾶλλον κινήσεως, γενόμενον δὲ
εὐκίνητον, ὑπὸ τοῦ πλησίον ἀέρος ὠθούμενον καὶ κατα-

