 

ΠΟΛΙΤΕΙΑΣ θ’. 263

‚f Θ,

1. Αὐτὸς δὴ λοιπός, ἦν δ’ ἐγώ, ὁ τυραννικὸς ἀνὴρ 571.
⁷ σκέψασθαι, πῶς τε μεθίσταται ἐκ δημοκρατικοῦ, γενόμε-
νός τε ποῖός τίς ἐστι καὶ τίνα τρόπον ζῇ, ἄθλιον ἢ μακά-

’ ριον. Λοιπὸς γὰρ οὖν ἔτι οὗτος, ἔφη. Οἷσθ’ οὖν, ἦν δ’
ε’γῶ, ὃ ποθῶ ἔτι; Τὸ ποῖονς Τὸ τῶν ἐπιθυμιῶν, οἷαί τε
καὶ ὅσαι εἰσίν, οὔ μοι δοκοῦμεν ἱκανῶς διῃρῆσθαι. τού- ,
του δὴ ἐνδεῶς ἔχοντος, ἀσαφεστέρα ἔσται ἡ ζήτησις οὗ Β
ζητοῦμεν. Οὐκοῦν, ἦ δ’ ὅς, ἔτ’ ἐν καλῶ; Πάνυ μὲν οὖν’
καὶ σκόπει γ’ ὃ ἐν αὐταῖς βούλομαι ἰδεῖν. ἔστι δὲ τόδε.
τῶν μή ἀναγκαίων ἡδονῶν τε καὶ ἐπιθυμιῶν δοκοῦσί
τινές μοι εἴ ναι παράνομοι, αἳ κινδυνεύουσι μὲν ἐγγίγνε-
σθαι παντί, κολαζόμεναι δὲ ὑπό τε τῶν νόμων καὶ τῶν
βελτιόνων ἐπιθυμιῶν μετὰ λόγου ἐνίων μὲν ἀνθρώπων ‘1'2'
παντάπασιν ἀπαλλάττεσθαι ἢ ὀλίγαι λείπεσθαι καὶ ἀσθε-
νεῖς, τῶν δὲ ἰσχυρότεραι καὶ πλείους. Λέγεις δὲκαὶ τίνας, C
ἔφη, ταύτας; Τάς περὶ τὸν ὕπνον, ἦν δ’ ἐγώ, ἐγειρομέ-
νας, ὅταν τὸ μὲν ἄλλο τῆς ψυχῆς εὕδῃ, ὅσον λογιστικὸν
καὶ ἥμερον καὶ ἄρχον ἐκείνου, τὸ δὲ θηριῶδές τε καὶ
ἄγριον, ἦ σίτων ἤ μέθης πλησθέν, σκιρτᾷ τε καὶ ἀπωσά-
μενον τόν ὕπνον ζητῇ ἰέναι καὶ ἀποπιμπλάναι τὰ αὑτοῦ
ἤθη· οἶσθ’ ὅτι πάντα ἐν τῷ τοιούτῳ τολμᾷ ποιεῖν, ῶς
ἀπὸ πάσης λελυμένον τε καὶ ἀπηλλαγμένον αἰσχύνης καὶ
φρονήσεως. μητρί τε γὰρ ἐπιχειρεῖν μίγνυσθαι, ὦς οἴεται, D
οὐδὲν ὀκνεῖ, ἄλλω τε ὁτῳοῦν ἀνθρώπων καὶ θεῶν καὶ
θηρίων, μιαιφονεῖν τε ὁτιοῦν, βρώματός τε ἀπέχεσθαι
μηδενός· καὶ ἑνὶ λόγῳ οὔτε ἀνοίας οὐδὲν ἐλλείπει οὔτ’
ἀναισχυντίας. Ἀληθέστατα, ἔφη, λέγεις. Ὅταν δέ γε, οἷ-
μαι, ὑγιεινῶς τις ἔχῃ αὐτὸς αὑτοῦ καὶ σωφρόνως, καὶ εἰς

