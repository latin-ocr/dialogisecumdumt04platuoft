D

86

Β

398 ΠΛΑΤΩΝΟΣ “ 80

σπάρησαν μὲν εἰς αἷμα, ἵνα συμμέτρως λεπτότητος ἴσχοι
καὶ πάχους καὶ μήτε διὰ θερμότητα ὦς ὑγρὸν ἐκ μανοῦ
τοῦ σώματος ἐκρέοι, μήτ’ αὖ πυκνότερον δυσκίνητον ὂν
μόλις ἀναστρέφοιτο έν ταῖς φλεψί. καιρὸν δὴ τούτων ἶνες
τῇ τῆς φύσεως γενέσει φυλάττουσιν· ἃς ὅταν τις καὶ τε-
θνεῶτος αἵματος έν ψύξει τε ὄντος πρὸς ἀλλήλας συνα-
γάγῃ, διαχεῖται πᾶν τὸ λοιπὸν αἷμα, ἐαθεῖσαι δὲ ταχὺ
μετὰ τοῦ περιεστῶτος αὐτὸ ψύχους ξυμπηγνύασι. ταύτην
δὴ τὴν δύναμιν ἐχουσῶν ἰνῶν ἐν αἵματι χολὴ φύσει πα-
λαιὸν αἷμα γεγονυῖα καὶ πάλιν ἐκ τῶν σαρκῶν εἰς τοῦτο
τετηκυῐα, θερμὴ καὶ ὑγρὰ κατ’ ὀλίγον τὸ πρῶτον ἐμπί-
πτουσα πήγνυται διὰ τὴν τῶν ἰνῶν δύναμιν, πηγνυμένη δὲ
καὶ βίᾳ κατασβεννυμένη χειμῶνα καὶ τρόμον ἐντὸς παρέ-
χει· πλείων δ’ ἐπιρρέουσα, τῇ παρ’ αὐτῆς θερμότητι
κρατήσασα, τὰς ἶνας εἰς ἀταξίαν ζέσασα διέσεισε · καὶ ἐὰν
μὲν ἱκανὴ διὰ τέλους κρατῆσαι γένηται, πρὸς τὸ τοῦ μυε-
λοῦ διαπεράσασα γένος καίουσα ἔλυσε τά τῆς ψυχῆς αὕ-
τόθεν οἷον νειὸς πείσματα μεθῆκέ τε ἐλευθέραν, ὅταν δ’
ἐλάττων ᾗ τό τε σῶμα ἀντίσχῃ τηκόμενον, αὐτὴ κρατη-
θεῖσα ἦκατά πᾶν τὸ σῶμα ἐξέπεσεν, ἦ διά τῶν φλεβῶν
εἰς τὴν κάτω ξυνωσθεῖσα ἢ τὴν ἀνω κοιλίαν, οἷον φυγὰς
ἐκ πόλεως στασιασάσης ἐκ τοῦ σώματος ἐκπίπτουσα, διαρ-
ροίας καὶ δυσεντερίας καὶ τὰ τοιαῦτα νοσήματα πάντα
παρέσχετο. τό μὲν οὖν ε”κ πυρὸς ὑπερβολῆς μάλιστα νοσῆ-
σαν σῶμα ξυνεχῆ καύματα καὶ πυρετοὺς ἀπεργάζεται, τὸ
δ’ ἐξ ἀέρος ἀμφημερινούς, τριταίους δ’ ὕδατος διὰ τό νω-
θέστερον ἀέρος καὶ πυρὸς αὐτὸ εἶναι· τὸ δ’ ἐκ γῆς, τετάρ-
τως ὂν νωθέστατον τούτων, ἐν τετραπλασίαις περιόδοις
χρόνου καθαιρόμενον, τεταρταίους πυρετοὺς ποιῆσαι
ἀπαλλάττεται μόλις.

XLI. Καὶ τά μὲν περὶ τὸ σῶμα νοσήματα ταυτῃ ξυμ-
βαίνει γιγνόμενα, τὰ δὲ περὶ ψυχὴν διὰ σώματος ἕξιν τῇδε.

