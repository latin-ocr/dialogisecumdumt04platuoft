17 ΤΙΜΑΙΟΣ. 335

παράδειγμα δεδημιουργημένος ἔσται.τό γὰρ περιέχον

' πάντα, ὁπόσα νοητὰ ζῶα, μεθ’ ἑτέρου δεύτερον οὐκ ἅν

ποτ’ εἴη· πάλιν γὰρ αν ἕτερον εἶναι τὸ περὶ ἐκείνω δέοι
ζῶον, οὗ μέρος αν εἴτην ἐκείνω, καὶ οὐκ ἀν ἔτι ἐκείνοιν
ἀλλ’ ἐκείνω τῷ περιέχοντι τόδ’ αν ἀφωμοιωμένον λέγοιτο
ὀρθότερον. ἵνα ουν τόδε κατὰ τὴν μόνωσιν ὅμοιον ᾖ τῷ Β
παντελεῖ ζώω, διὰ ταῦτα οὔτε δύο οὔτ’ ἀπείρους ἐποίησεν

ὁ ποιῶν κόσμους, ἀλλ’ εἷς ὅδε μονογενὴς οὐρανὸς γεγο-
νώς ἔστι τε καὶ ἔτ’ ἔσται.

VII. Σωματοειδὲς δὲ δὴ καὶ ὁρατὸν ἁπτόν τε δεῖ τὸ
γενόμενον εἶναι’ χωρισθὲν δὲ πυρὸς οὐδὲν ἄν ποτε ὁρα-
τὸν γένοιτο, οὐδὲ ἁπτὸν ἀνευ τινὸς στερεοῦ, στερεὸν δὲ
οὐκ ἄνευ γῆς· ὅθεν ἐκ πυρὸς καὶ γῆς τὸ τοῦ παντὸς ἀρ-
χόμενος ξυνιστάναι σῶμαὸ θεὸς ἐποίει. δύο δὲ μόνω κα-
λῶς ξυνίστασθαι τρίτου χωρὶς οὐ δυνατόν· δεσμὸν γὰρ ἐν c
μέσῳ δεῖ τινὰ ἀμφοῖν ξυναγωγὸν γίγνεσθαι· δεσμῶν δὲ
κάλλιστος ὃς ἀν αὑτόν τε καὶτὰ ξυνδούμενα ὅ τι μάλιστα
ἓν ποιῇ. τοῦτο δὲ πέφυκεν ἀναλογία κάλλιστα ἀποτελεῖν·
ὁπόταν γὰρ ἀρυθμων τριων εἴτε ὄγκων εἴτε δυνάμεων
ὡντινωνοῦν ᾖ τὸ μέσον, ὅ τί περ τό πρωτον πρὸς αὐτό, 32
τοῦτο αὐτὸ πρὸς τό ἔσχατον, καὶ πάλιν αὖθις, ὅ τι τὸ ἔσχα-
τον πρὸς τὸ μέσον, τὸ μέσον πρὸς τὰ πρῶτον, τότε τὸ μέ-
σον μὲν πρῶτον καὶ ἔσχατον γιγνόμενον, τὸ δ’ ἔσχατον
καὶ τὸ πρῶτον αὖ μέσα ἀμφότερα, πάνθ’ οὕτως ἐξ ἀνάγ-
κης τὰ αὐτὰ εἶναι ξυμβήσεται, τὰ αὐτὰ δὲ γενόμενα ἀλλή-
λοις ἓν πάντα ἔσται. εἰ μὲν οὖν ἐπίπεδον μέν, βάθος δὲ
μηδὲν ἕχον ἔδει γίγνεσθαι τό τοῦ παντὸς σῶμα, μία μεσό-
της ἇν ἐξήρκει τά τε μεθ’ ἑαυτῆς ξυνδεῖν καὶ ἑαυτήν· νῦν Β
δέ —· στερεοειδῆ γὰρ αὐτὸν προσῆκεν εἶναι, τὰ δὲ στερεὰ
μία μὲν οὐδέποτε, δύο δὲ ἀεὶ μεσότητες ξυναρμόττουσιν·
οὕτω δὴ πυρός τε καὶ γῆς ὕδωρ ἀέρα τε 6 θεὸς ἐν μέσῳ
θείς, καὶ πρὸς ἄλληλα καθ’ ὅσον ἦν δυνατὸν ἀνά τὸν αὐ-

