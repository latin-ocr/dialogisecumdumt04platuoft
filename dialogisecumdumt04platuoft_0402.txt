366 Ι ΠΛΑΤΩΝΟΣ 48

τεινόμενον ἐπὶ γῆν, τήκεσθαι μὲν τὴν τῶν ὄγκων καθαί-
ρεσιν, ῥοὴν δὲ τὴν κατάτασιν ἐπὶ γῆν ἐπωνυμίαν ἐκατέ-
ρου τοῦ πάθους ἔλαβε. πάλιν δὲ ἐκπίπτοντος αὐτόθεν τοῦ
59 πυρός, ἅτε οὐκ εἰς κενὸν ἐξιόντος, ὠθούμενος ὁ πλησίον
ἀὴρ εὐκίνητον ὄντα ἔτι τὸν ὑγρὸν ὄγκον εἰς τὰς τοῦ πυ-
ρός ἕδρας ξυνωθών αὐτὸν αὐτῷ ξυμμίγνυσιν· ὁ δὲ ξυνω-
θούμενος ἀπολαμβάνων τε τὴν ὁμαλότητα πάλιν, ἅτε
τοῦ τῆς ἀνωμαλότητος δημιουργοῦ πυρὸς ἀπιόντος, εἰς
ταύτόν αὑτῷ καθίσταται· καὶτὸν μὲν τοῦ πυρὸς ἀπαλλα-
γὴν ψῦξιν, τὴν δὲ ξύνοδον ἀπελθόντος ἐκείνου πεπηγὸς
εἶναι γένος προσερρήθη. τούτων δὴ πάντων, ὅσα χυτοὶ
Β προσείπομεν ὕδατα, τὸ μὲν ἐκ λεπτοτάτων καὶ ὁμαλωτά-
των πυκνότατον γιγνόμενον, μονοειδὲς γένος, στίλβοντι
καὶ ξανθῷ χρώματι κοινωθέν, τιμαλφέστατον κτῆμα χρυ-
σὸς ἠθημένος διά πέτρας ἐπάγη · χρυσοῦ δὲ ὄζος, διὰ
πυκνότητα σκληρότατον ὂν καὶ μελανθέν, ἀδάμας ἐκλή-
θη. τό δ’ ἐγγύς μὲν χρυσοῦ τῶν μερῶν, εἴδη δὲ πλέονα
ἑνὸς ἔχον, πυκνότητι δ’ ἔτι μὲν χρυσοῦ πυκνότερον ὅν,
καὶ γῆς μόριον ὀλίγον καὶ λεπτὸν μετασχόν, ὥστε σκλη-
C ρότερον εἶναι, τῷ δὲ μεγάλα ἐντὸς αὑτοῦ διαλείμματα
ἔχειν κουφότερον, τῶν λαμπρῶν πηκτῶν τε ἓν γένος ὑδά-
των χαλκός συσταθεὶς γέγονε· τὸ δ’ ἐκ γῆς αὐτῷ μιχθέν,
ὅταν παλαιουμένω διαχωρίζησθον πάλιν ἀπ’ ἀλλήλων,
ἐκφανὲς καθ’ αὑτὸ γιγνόμενον ἰὸς λέγεται. τάλλα δὲ τῶν
τοιούτων οὐδὲν ποικίλον ἔτι διαλογίσασθαι τὴν τῶν εἰκό-
των μύθων μεταδιώκοντα ἰδέαν, ἣν ὅταν τις ἀναπαύσεως
ἕνεκα, τοὺς περὶ τῶν ὄντων ἀεὶ κατατιθέμενος λόγους,
D τούς γενέσεως πέρι διαθεώμενος εἰκότας ἀμεταμέλητον
ἡδονὴν κτᾶται, μέτριον ἂν ἐν τῷ βίῳ παιδιὰν καὶ φρόνι-
μον ποιοῖτο. ταύτῃ δὴ καὶ τά νῦν ἐφέντες τὸ μετά τοῦτο
τῶν αὐτῶν πέρι τὰ ἑξῆς εἰκότα δίιμεν τῇδε. τὸ πυρὶ μεμιγ-
μένον ὕδωρ, ὅσον λεπτὸν ὑγρόν τε διὰ τὴν κίνησιν καὶ

