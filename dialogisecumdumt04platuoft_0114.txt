78 ’ ΠΛΑΤΩΝοΣ

τοιοῦτοι καὶ ἐν λόγοις καὶ έν ἔργοις ἁμαρτάνουσιν εἰς
αὑτούς τε καὶ εἰς ἄλλους· οἶμαι δὲ οὐδὲ μαινομένοις ἐθι-
στέον ἀφομοιοῦν αὐτοὺς ἐν λόγοις οὐδ’ ἐν ἔργοις. γνω-
στέον μὲν γὰρ καὶ μαινομένους καὶ πονηρους ἄνδρας τε
καὶ γυναικας, ποιητέον δὲ οὐδέν τούτων οὐδε μιμητέον.
Ἀληθέστατα, ἔφη. Τί δ’; ἦν δ’ ἐγω· χαλκεύοντας ή τι
άλλο δημιουργοῦντας, η “έλαύνοντας τριήρεις ἢ κελεύον-
Β τας τούτοις, ἤ τι ἄλλο τῶν περὶ ταῦτα μιμητέον; Καὶ
πῶς , ἔφη , οἷς γε οὐδὲ προσέχειν τὸν νοῦν τούτων οὐδενὶ
ἐξέσται; Τί δέ; ιππους χρεμετίζοντας καὶ ταύρους μυκω-
μένους καὶ ποταμοὺς ψοφοῦντας καὶ θάλατταν κτυποῦσαν
καὶ βροντὰς καὶ πάντα αυ τὰ τοιαῦτα ἦ μιμήσονται; Ἀλλ’
ἀπείρηται αὐτοῖς, ἔφη , μήτε μαίνεσθαι μήτε μαινομέ-
νοις ἀφομοιοῦσθαι. Εί άρ’ , ήν δ’ ἐγώ, μανθάνω οἳ σύ
λέγεις, ἔστι τι εἶδος λέξεώς τε καὶ διηγήσεως,’ εν ᾦ” αν διη-
G γοιτο ὁ τῷ όντι καλὸς κάγαθός, ὁπότε τι δέοι αὐτὸν λέ-
γειν καὶ ετερον αὗ ἀνόμοιον τούτω εἶδος, οὗ αν ἔχοιτο
αἰεὶκαὶ έν ᾦ διηγοῖτο ο ἐναντίως ἐκείνῳ φύς τε καὶ τρα-
φείς. Ποῖα δή , ἔφη, ταῦτα; Ὁ μέν μοι δοκεῖ, ην δ’
ἐγώ, μέτριος ἀνήρ, ἐπειδάν’ αφίκηται έν τῇ διηγήσει ἐπὶ
λέξιν τινὰ ἢ πρᾶξιν ἀνδρὸς ἀγαθοῦ, ἐθελήσειν ὥς αὐτὸς
ων ἐκεῖνος ἀπαγγέλλειν καὶ οὐκ αἰσχυνεῖσθαι ἐπὶ τῇ τοι-
αύτῃ μιμήσει, μάλιστα μὲν μιμουμενος τον ἀγαθὸν ἀσφα-
D λῶς τε καὶ ἐμφρόνως πράττοντα, ἐλάττω δὲ καὶ ἦττον
η ὑπὸ νόσων ἢ ὑπὸ ἐρώτων ἐσφαλμένον η καὶ υπὸ μέθης
ἤ τινος ἄλλης ξυμφορᾶς · ὅταν δὲ γίγνηται κατά τινα ἑαυ-
τοῦ ἀνάξιον, οὐκ ἐθελήσειν σπουδῇ ἀπεικάζειν ἑαυτὸν
τῷ χείρονι, εἰμὴ ἄρα κατὰ βραχύ, ὅταν τι χρηστὸν ποιῇ,
ἀλλ’ αἰσχυνεῖσθαι , ἅμα μὲν ἀγύμναστος ὢν τοῦ μιμεῖσθαι
τούς τοιούτους, ἅμα δὲ καὶ δυσχεραίνων αὑτὸν ἐκμάττειν
Ε τε καὶ ἐνιστάναι εἰς τοὺς τῶν κακιόνων τύπους, ἀτιμάζων
τῇ διανοίᾳ, δ’ τι μὴ παιδιᾶς χάριν. Εἰκός, ἔφη.

