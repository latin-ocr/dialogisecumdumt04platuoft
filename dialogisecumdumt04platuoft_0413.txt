·’ 59 ΤΙΜΑΙΟΣ. 377

πάθος προσείπομεν, τό δὲ τοῦτο ἀπεργαζόμενον λαμπρόν
τε καὶ στίλβον ἐπωνομάσαμεν. τὸ δὲ τούτων αυ μεταξύ
πυρὸς γένος, πρὸς μὲν τό τῶν ὀμμάτων ὑγρὸν ἅφικνού- Β
μενον καὶ κεραννύμενον αύτῷ, στίλβον δὲ οὔ, τῇ δε διὰ
τῆς νοτίδος αύγῇ τοῦ πυρὸς μιγνυμένη χρωμα ἔναιμον
παρασχομένη, τοῦνομα ἐρυθρὸν λέγομεν. λαμπρόν τε
ἐρυθρῷ λευκῷ τε μιγνύμενον ξανθὸν γέγονε τὸ δε ὅσον
μέτρον ὅσοις, οὐδ’ εἴ τις εἰδείη νοῦν ἔχει τὸ λέγειν, ων ’
μήτε τινὰ ἀνάγκην μήτε τὸν εἰκότα λόγον καὶ μετρίως
ἄν τις εἰπεῖν εἴη δυνατός. ἐρυθρὸν δε δὴ μέλανι λευκω
τε κραθὲν ἁλουργόν· ὄρφνινον δέ, οταν τούτοις μεμνγ- 0
μένοις καυθεῑσί τε μᾶλλον συγκραθῇ με’λαν. πυρρὸν δὲ
ξανθοῦ τε καὶ φαιοῦ κράσει γίγνεται, φαιὸν δὲ λευκοῦ
τε καὶ μέλανος, τὸ δε ωχρόν λευκοῦ ξανθῷ μιγνυμένου.
λαμπρῷ δὲ λευκὸν ξυνελθὸν καὶ εἰς μέλαν κατακορὲς ἐμ-
πεσὸν κυανοῦν χρῶμα ἀποτελεῖται , κυανοῦ δὲ λευκῷ κε-
ραννυμένου γλαυκόν, πυρροῦ δὲ μέλανι πράσιον. τὰ δὲ
ἄλλα α’πὸ τούτων σχεδὸν δῆλα, αἷς ἄν α’φομοιούμενα μί- D
ξεσι διασώζοι τὸν εἰκότα μῦθον. εί δέ τις τούτων ἔργω
σκοπούμενος βάσανον λαμβάνοι, τὸ τῆς ἀνθρωπίνης καὶ
θείας φύσεως ἠγνοηκώς ἂν εἴη διάφορον. ὅτι θεὸς μὲν τὰ
πολλὰ είς ἓν ξυγκεραννύναι καὶ πάλιν ἐξ ἑνὸς είς πολλὰ
διαλύειν ἱκανῶς ἐπιστάμενος ἅμα καὶ δυνατός, ἀνθρω-
πων δὲ οὐδεὶς οὐδέτερα τούτων ίκανός οὔτε ἔστι νῦν
οὔτ’ εἰσαῦθίς ποτ’ ἔσται. ταῦτα δή πάντα τότε ταύτῃ R
πεφυκότα ἐξ ἀνάγκης ὁ τοῦ καλλίστου τε καὶ ἀρίστου δη-
μιουργὸς ἐν τοῖς γιγνομένοις παρελάμβανεν, ἡνίκα τὸν
αὐτάρκη τε καὶ τὸν τελειότατον θεὸν ἐγέννα, χρώμενος
μὲν ταῖς περὶ ταῦτα αἰτίαις ὑπηρετούσαις. τὸ δὲ εὖ τεκται-
νόμενος ἐν πᾶσι τοῖς γιγνομένοις αὐτός. διὸ δὴ χρὴ δύ’
αἰτίας εῐδη διορίζεσθαι, τό μὲν ἀναγκαῖον. τὸ δὲ θεῖον,
καὶ τὰ μὲν θεῖον ἐν ἅπασι ζητεῖν κτήσεως ἕνεκα εὐδαίμο-

