404 ΠΛΑΤΩΝΟΣ 86

G τοῦ γεγυμνασμένῳ φρονεῖν μεν ἀθάνατα καὶ θεῖα, ἄνπερ
ἀληθείας ἐφάπτηται, πᾶσα ἀνάγκη που, καθ’ ὅσον δ’ αὐ
μετασχεῖν ἀνθρωπίνη φύσις ἀθανασίας ἐνδέχεται, τούτου
μηδὲν μέρος ἀπολείπειν, ἅτε δὲ ἀεὶ θεραπεύοντα τό θεῖον
ἔχοντά τε αὐτὸν εὖ κεκοσμημένον τὸν δαίμονα ξύνοικον
έν αὑτῷ διαφερόντως εὐδαίμονα εἶναι. θεραπεία δὲ δὴ
παντὶ πάντως μία, τὰς οἰκείας ἑκάστῳ τροφάς καὶ κινήσεις

D ἀποδιδόναι· τῷ δ’ έν ἡμῖν θείῳ ξυγγενεῖς εἰσὶ κινήσεις
αἱ τοῦ παντὸς διανοήσεις καὶ περιφοραί · ταύταις δὴ ξυν-
επόμενον ἕκαστον δεῖ τὰς περὶ τὴν γένεσιν ἐν τῇ κεφαλῇ
διεφθαρμένας ἡμῶν περιόδους ἐξορθοῦντα διὰ τὸ κατα-
μανθάνειν τάς τοῦ παντὸς ἁρμονίας τε καὶ περιφορὰς τῷ
κατανοουμένῳ τὸ κατανοοῦν ἐξομοιῶσαι κατὰ τὴν ἀρχαίαν
φύσιν, ὁμοιώσαντα δὲ τέλος ἔχειν τοῦ προτεθέντος ἀν-
θρώποις ὑπὸ θεῶν ἀρίστου βίου πρός τε τὸν παρόντα καὶ
τὸν ἔπειτα χρόνον.

Ε XLIV. Καὶ δὴ καὶ τὰ νῦν ἡμῖν έξ ἀρχῆς παραγγελ-
θέντα διεξελθεῖν περὶ τοῦ παντὸς μέχρι γενέσεως ανθρω-
πίνης σχεδόν’ έοικε τέλος ἔχειν.τά γὰρ ἄλλα ζῶα η γέγο-
νεν αὖ, διὰ βραχέων ἐπιμνηστέον, ὃ μή τις ἀνάγκη μηκύ-
νειν· οὕτω γὰρ έμμετρότερός τις ἀν αὑτῷ δόξειε περὶ
τοὺς τούτων λόγους εἶναι. τῇδ’ οὖν τὸ τοιοῦτον ἔστω λε-
γόμενον. τῶν γενομένων ἀνδρῶν ὅσοι δειλοὶ καὶ τὸν βίον
ἀδίκως διῆλθον, κατά λόγον τὸν εἰκότα γυναῖκες μετε-

91 φύοντο ἐν τῇ δευτέρᾳ γενέσει· καὶ κατ’ ἐκεῖνον δὴ τὸν
χρόνον διά ταῦτα θεοὶ τὸν τῆς ξυνουσίας ἔρωτα ἐτεκτή-
ναντο, ζῶον τό μεν έν ἡμῖν, τό δ’ ἐν ταῖς γυναιξὶ συστή-
σαντες ἔμψυχον, τοιῳδε τρόπῳ ποιήσαντες εκάτερον. τὴν
τοῦ ποτοῦ διέξοδον, η διὰ τοῦ πλεύμονος τὸ πόμα ὑπὸ
τοὺς νεφροὺς εἰς τὴν κύστιν ἐλθὸν καὶ τῳ πνεύματι θλι-
φθὲν ξυνεκπέμπει δεχομένη, ξυνέτρησάν εἰς τὸν ἐκ τῆς .
κεφαλῆς κατὰ τόνγαύχένα καὶ διὰ τῆς ῥάχεως μυελὸν

