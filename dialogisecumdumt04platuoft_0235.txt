    

ΠΟΛΙΤΕΙΑΣ ς’. 199

, τοῖς ὁρωμένοις οὐ μόνον, οἶμαι,την τοῦ ὁρᾶσθαι δυναμιν

παρέχειν φήσεις, ἀλλὰ καὶ τὴν γένεσιν καὶ αὔξην καὶ. τρο-
φήν, οὐ γένεσιν αὐτὸν ὄντα. Πῶς γάρ; Καὶ τοῖς γιγνω-
σκομένοις τοίνυν μὴ μόνον τὰ γιγνώσκεσθαι φάναι ὑπὸ
τοῦ ἀγαθοῦ παρεῖναι, ἄλλα καὶ τὸ εἷναί τε καὶ τὴν οὐσίαν
ὑπ’ ἐκείνου αὐτοῖς προσεῖναι, οὐκ οὐσίας ὄντος τοῦ ἀγα-
θοῦ, ἀλλ’ ἔτι ἐπέκεινα τῆς οὐσίας πρεσβείᾳ καὶ δυνάμει
ὑπερέχοντος.

XX. Καὶ ὁ Γλαύκων μάλα γελοίως, {daton-ov, ἔφη, c
δαιμονίας ὑπερβολῆς] Σύ γάρ, ἦν δ’ ἐγώ, αἴτιος, ἄναγ-
κάζων τὰ ἐμοὶ δοκοῦντα περὶ αὐτοῦ λέγειν. Καὶ μηδα- ,-
μιᾶς γ’, ἔφη, παύσῃ, εἰ μή τι ἀλλὰ τὴν περὶ τόν ἥλιον *0³⁶⁴*
ὁμοιότητα αὖ διεξιών, εἰ πῃ ἀπολείπεις. Ἀλλά μήν, εἷπον,
συχνά γε ἀπολείπω. Μηδὲ σμικρὸν τοίνυν, ἔφη, παρα-
λίπῃς. Οἶμαι μέν, ἦν δ’ ἐγώ, καὶ πολύ· ὅμως δέ, ὅσα γ’
ἐν τῷ παρόντι δυνατόν, ἑκών οὐκ ἀπολείψω. Μὴ γάρ,
ἔφη. Νόησον τοίνυν, ἦν δ’ ἐγώ, ὥσπερ λέγομεν, δύω D
αὐτω εἶναι, καὶ βασιλεύειν τὸ μὲν νοητοῦ γένους τε καὶ
τόπου, τὸ δ’ αὖ ὁρατοῦ, ἵνα μὴ οὐρανὸν εἰπών δόξω σοι
σοφιζεσθαι περὶ τό ὄνομα· ἀλλ’ οὐν ἔχεις ταῦτα διττὰ
εἴδη, ορατόν, νοητόν; ”Exta Ὥσπερ τοίνυν γραμμὴν δίχα
τετμημένην λαβὼν ἄνισα τμήματα, πάλιν τέμνε ἑκάτερον
τμῆμα ἀνὰ τὸν αὐτὸν λόγον, τό τε τοῦ ὁρωμένου γένους
καὶ τὸ τοῦ νοουμένου, καί σοι ἔσται σαφηνείᾳ καὶ ἀσαφείᾳ Ε
πρὸς ἄλληλα έν μὲν τῷ ὁρωμένῳ τὸ μὲν ἕτερον τμῆμα εἰ-
κόνες. λέγω δὲ· τὰς εἰκόνας πρῶτον μὲν τὰς σκιάς, ἔπειτα 510
τὰ ἐν τοῖς ὕδασι φαντάσματα καὶ έν τοῖς ὅσα πυκνά τε
καὶ λεῖα καὶ φανὰ ξυνέστηκε, καὶ πᾶν τὸ τοιοῦτον, εί κα-
τανοεῖς. Ἀλλα κατανοῶ. Τὸ τοίνυν ἕτερον τίθει, ᾦ τοῦτο
εὀικε, τά τε περὶ ἡμᾶς ζῶα καὶ πᾶν τὸ φυτευτὸν καὶ τὸ
σκευαστὸν ὅλον γένος. Τίθημι, ἔφη. Ἦ καὶ ἐθέλοις ἂν
αὐτὸ φάναι, ἦν δ’ ἐγώ, διηρῆσθαι ἀληθείᾳ τε καὶ μή, ὥς

