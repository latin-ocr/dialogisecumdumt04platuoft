83 ΤΙΜΛΙΟΣ. 401

τῷ, ταύτὸν δὴΧ διανοητέον καὶ περὶ τοῦ ξυναμφοτέρου,
ζῶον ὃ καλοῦμεν, ὥς ὄταντε ἐν αὐτῷ ψυχὴ κρείττων οὖσα
σώματος περιθύμως ἰσχῃ, διασείουσα πᾶν αὐτὸ ἔνδοθεν 88
νόσων ἐμπίπλησι, καὶ ὅταν εἰς τινας μαθήσεις καὶ ζητή-
σεις συντόνως ἴῃ, κατατήκει, διδαχάς τ’ αὖ καὶ μάχας έν
λόγοις ποιουμένη δημοσίᾳ καὶ ἰδίᾳ δι’ ἐρίδων καὶ φιλο-
νεικίας γιγνομένων διάπυρον αὐτὸ ποιοῦσα λύει, καὶ ῥεύ-
ματα ἐπάγουσα, τῶν λεγομένων ἰατρῶν ἀπατῶσα τοὺς
πλείστους, τάναντία αἰτιᾶσθαι ποιεῖ· σῶμά τε ὅταν αὖ
μέγα καὶ ὑπέρψυχον σμικρᾷ ξυμφυὲς ἀσθενεῖ τε διανοίᾳ
γένηται, διττῶν ἐπιθυμιῶν οὐσῶν φύσει κατ’ ἀνθρώ· Β
κους, διὰ σῶμα μὲν τροφῆς, διὰ δὲ τὸ θειότατον τῶν ἐν
ἡμῖν φρονήσεως, αἱ τοῦ κρείττονος κινήσεις κρατοῦσαι
καὶ τὸ μὲν σφέτερον αὔξουσαι, τὸ δὲ τῆς ψυχῆς κωφὸν καὶ
δυσμαθὲς ἀμνῆμόν τε ποιοῦσαι, τὴν μεγίστην νόσον ἀμα-
θίαν ἐναπεργάζονται. μία δὴ σωτηρία πρὸς ἄμφω, μήτε
τὴν ψυχὴν ἄνευ σώματος κινεῖν μήτε σῶμα ἄνευ ψυχῆς,
ἵνα ἀμυνομένω γίγνησθον ἰσορρόπω καὶ ὑγιῆ. τὸν δὴ μα·-
θηματικὸν ἤ τινα ἄλλην σφόδρα μελέτην διανοίᾳ κατερ- C
γαζόμενον καὶ τὴν τοῦ σώματος ἀποδοτέον κίνησιν, γυ-
μναστικῇ προσομιλοῦντα, τόν τε αὖ σῶμα ἐπιμελῶς πλάτ-
τοντα τὰς τῆς ψυχῆς ἀνταποδοτέον κινήσεις, μουσικῇ καὶ
- πάσῃ φιλοσοφίᾳ προσχρώμενον, εί μέλλει δικαίως τις ἅμα
μὲν καλός, ἅμα δὲ ἀγαθὸς ὀρθῶς κεκλήσεσθαι. κατὰ δὲ
ταύτὰ ταῦτα καὶ τὰ μέρη θεραπευτέον, τὸ τοῦ παντὸς
ἀπομιμούμενον εἶδος. τοῦ γὰρ σώματος ὑπὸ τῶν εἰσιόν- h
των καομένου τε ἐντὸς καὶ ψυχομένου, καὶ πάλιν ὑπὸ τῶν
ἔξωθεν ξηραινομένου καὶ ὑγραινομένου καὶ τὰ τούτοις
ἀκόλουθα πάσχοντος ὑπ’ ἀμφοτέρων τῶν κινήσεων, ὅταν
μέν τις ἡσυχίαν ἆγον τὸ σῶμα παραδιδῷ ταῖς κινήσεσι,
κρατηθὲν διώλετο, ἐὰν δὲ ἥν τε τροφὸν καὶ τιθήνην τοῦ

παντὸς προσείπομεν μιμῆταί τις, καὶ τό σῶμα μάλιστα
Puro lv, 26

