ΠΟΛΙΤΕΙΑΣ α’. 27

ἑκάτεροι ἐν ἑκατέρω λέγομεν, καὶ ἤδη δικαστῶν τινῶν B
τῶν διακρινούντων δεησόμεθα· ἂν δὲ ωσπερ ἄρτι ἀνομο-

, λογούμενοι πρὸς ἀλλήλους σκοπωμεν, ἅμα αὐτοί τε δι-

* κασταὶ καὶ ῥήτορες ἐσόμεθα. Πάνυ μὲν οὖν, ἔφη. Πο-
τέρως οὖν σοι, ἦν 6’ ἐγώ, ἀρέσκει; Οὕτως, ἔφη.

XX. Ἴθι δή, ἦν δ’ έγεό , ω Θρασύμαχε, ἀπόκριναι
ἡμῖν ἐξ ἀρχῆς· τὴν τελέαν ἀδικίαν τελέας οὔσης δικαιο-
σύνης λυσιτελεστέραν φῂς εἶναι; Πάνυ μὲν οὖν καὶ φημί,
¹ ἔφη, καὶ δι’ ἅ, εἴρηκα. Φέρε δὴ τὸ τοιόνδε περὶ αὐτῶν Ο
³ πῶς λέγεις; τὸ μέν που ἀρετὴν αὐτοῖν καλεῖς, τὸ δὲ κα-
κίαν; Πῶς γὰρ οὔ ; Οὐκοῦν τὴν μὲν δικαιοσύνην ἀρετήν,
τὴν δὲ ἀδικίαν κακίαν; Εἰκός γ’, ἔφη, ὦ ἥδιστε, ἐπειδὴ
καὶ λέγω ἀδικίαν μὲν λυσιτελεῖν, δικαιοσύνην δ’> οὔ.
Ἀλλά τί μήν; Τούναντίον, ἦ δ’ ὅς. Ἦ τὴν δικαιοσύνην
κακίαν; Οὔκ, ἀλλά πάνυ γενναίαν εὐήθειαν. Τὴν ἀδι- D
κίαν ἄρα κακοήθειαν καλεῖς; Οὔκ , ἀλλ’ εὐβουλίαν, ἔφη.
Ἦ καὶ φρόνιμοί σοι, ὦ Θρασύμαχε, δοκοῦσιν εἶναι καὶ
ἀγαθοὶ οἱ ἄδικοι; Οἵ γε τελέως, ἔφη, οἷοί τε ἀδικεῖν, πό-
λεις τε καὶ ἔθνη δυνάμενοι ἀνθρώπων ὑφ’ ἑαυτοὺς ποιεῖ-
σθαι· σύ δὲ οἴει με ἴσως τοὺς τὰ βαλάντια ἀποτέμνοντας
λέγειν. λυσιτελεῖ μὲν οὖν, ἦ δ’ ὅς, καὶτὰ τοιαῦτα, ἐάν-
περ λανθάνῃ · ἔστι δὲ οὐκ ἀξια λόγου, ἀλλ’ ὂί νῦν δὴ ἔλε-
γον. Τοῦτο μέντοι, ἔφην , οὐκ ἀγνοῶ ὅ τι βούλει λέγειν· Ε
ἀλλὰ τόδε ἐθαύμασα, εἰ ἐν ἀρετῆς καὶ σοφίας τίθης μέρει
τὴν ἀδικίαν, τὴν δὲ δικαιοσύνην έν τοῖς ἐναντίοις. Ἀλλά
πάνυ οὕτω τίθημι. Τοῦτο , ἦν δ’ ἐγώ , ἤδη στερεώτερον,

ω ἑταῖρε, καὶ οὐκέτι ράδιον ἔχειν ό τί τις εἴπῃ. εἰ γαρ λυ·-
σιτελετν μὲν τὴν ἀδικίαν ἐτίθεσο, κακίαν μέντοιῆ αἰσχρὸν
αὐτὸ ωμολόγεις εἶναι, ωσπερ αλλοι τινές, εἴχομεν άν τι
λέγειν κατὰ τὰ νομιζόμενα λέγοντες νῦν δὲ δῆλος εἶ’“’ οτι
φήσεις αὐτὸ καὶ καλὸν καὶ ἰσχυρὸν εἶναι καὶ τάλλα αύτω ψ
πάντα προσθήσεις, α ἡμεῖς τω δικαίω προσετίθεμεν, §nstr- 349

