436 ΠΛΑΤΩΝΟΣ 118

ἦσαν οἰκήσεις δεδομέναι. τὰ δὲ νεω’ρια τριήρων μεστοὶ ἦν j
καὶ σκευῶν ὅσα τριήρεσι προσήκει, πάντα ἐξηρτυμένα
ἱκανῶς. καὶ τοὶ μὲν δὴ περὶ τὴν τῶν βασιλέων οἴκησιν
οὕτω κατεσκεύαστο · διαβάντι δὲ τοὺς λιμένας ἔξω τρεῖς
Ε ὄντας ἀρξάμενον ἀπὸ τῆς θαλάττης ᾔειν ἐν κύκλῳ τεῖχος,
πεντήκοντα σταδίους τοῦ μεγίστου τροχοῦ τε καὶ λιμένος
ἀπέχον πανταχῇ, καὶ συνέκλειεν εἰς ταύτὸν πρὸς τὸ τῆς
διώρυχος στόμα τὸ πρὸς θαλάττης. τοῦτο δὴ πᾶν συνῳ-
κεῖτο μὲν ὑπὸ πολλῶν καὶ πυκνῶν οἰκήσεων, ὁ δὲ ἀνά-
πλους καὶ ὁ μέγιστος λιμὴν ἔγεμε πλοίων καὶ ἐμπόρων
ἀφικνουμένων πάντοθεν, φωνην καὶ θόρυβον παντοδα-
πὸν κτύπον τε μεθ’ ἡμέραν καὶ διὰ νυκτὸς ὑπὸ πλήθους
παρεχομένων.
Χ. Τὸ μὲν οὖν ἄστυ καὶ τὸ περὶ τὴν ἀρχαίαν οἴκησιν
σχεδὸν ὦς τότ ’ἐλέχθη νῦν διεμνημόνευται· τῆς δ’ ἄλλης
118 χώρας ως ἡ φύσις εἶχε καὶ τό τῆς διακοσμήσεως εἶδος,
ἀπομνημονεῦσαι πειρατέον. πρῶτον μεν οὖν ὁ τόπος απας
ἐλέγετο σφόδρα τε ὑψηλὸς καὶ ἀπότομος ἐκ θαλάττης, τὸ
δὲ περὶ τὴν πόλιν πᾶν πεδίον, ἐκείνην μὲν περιέχον, αὐτὸ
δὲ κύκλῳ περιεχόμενον ὄρεσι μέχρι πρὸς τὴν θάλατταν
καθειμένοις, λεῖον καὶ ὁμαλές, πρόμηκες δὲ πᾶν, ε’πὶ μὲν
θάτερα τρισχιλίων σταδίων, κατὰ δὲ μέσον ἀπὸ θαλάττης
ἅνω δισχιλίων. ὁ δὲ τόπος οὗτος ὅλης τῆς νήσου πρὸς
Β νότον ἐτέτραπτο, ἀπὸ τῶν ἄρκτων κατάβορρος· τά δὲ
περὶ αὐτὸν ὅρη τότε ὑμνεῖτο πλῆθος καὶ μέγεθος καὶ κάλ-
λος παρὰ πάντα τὰ νῦν ὄντα γεγονέναι, πολλὰς μὲν κῶμας
καὶ πλουσίας περιοίκων έν ἑαυτοῖς ἔχοντα, ποταμοὺς δὲ
καὶ λίμνας καὶ λειμῶνας τροφὴν τοῖς πᾶσιν ἡμέροις καὶ
ἀγρίοις ἱκανὴν θρέμμασιν, ὕλην δὲ καὶ πλήθει καὶ γένεσι
ποικίλην ξύμπασί τε τοῖς ἔργοις καὶ πρὸς ἕκαστα ἀφθο-
c νον. ὦδε οὖν τὸ πεδίον φύσει καὶ ὑπὸ βασιλέων πολλῶν
ἐν πολλῶ χρόνω διεπεπόνητο. τετράγωνον μὲν αὔθ’

