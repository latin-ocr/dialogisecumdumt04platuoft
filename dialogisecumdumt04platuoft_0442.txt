406 ΠΛΑΤΩΝΟΣ ΤΙΜΑΙΟΣ. 88

92 ὑπὸ ἀργίας ἑκάστων αἱ περιφοραί · τετράπουν τε τὸ γένος
αὐτῶν ἐκ ταύτης ἐφύετο καὶ πολύπουν τῆς προφάσεως,
θεοῦ βάσεις ὑποτιθέντος πλείους τοῖς μᾶλλον ἄφροσιν,
ὥς μᾶλλον ἐπὶ γῆν ἕλκοιντο. τοῖς δ’ ἀφρονεστάτοις αὐ·-
τοῖν τούτων καὶ παντάπασι πρὸς γῆν πᾶν τὸ σῶμα κατα-
τεινομένοις ὡς οὐδὲν ἔτι ποδῶν χρείας οὔσης, ἄποδα αὐτοὶ
καὶ ἰλυσπώμενα ε’πὶ γῆς ἐγέννησαν. τὸ δὲ τέταρτον γένος
ἔνυδρον γέγονεν ἐκ τῶν μάλιστα ἀνοητοτάτων καὶ ἀμα-
θεστάτων, οὓς οὐδ’ ἀναπνοῆς καθαροῖς ἔτι ἠξίωσαν οἱ με-
ταπλάττοντες, ὡς τὴν ψυχὴν ὑπὸ πλημμελείας πάσης ἀκα-
θάρτως ἐχόντων, ἀλλ’ ἀντὶ λεπτῆς καὶ καθαρᾶς ἀναπνοῆς
ἀέρος εἰς ὕδατος θολεράν καὶ βαθεῖαν ἔωσαν ἀνάπνευσιν·

Β ὅθεν ἰχθύων ἔθνος καὶ τὸ τῶν ὀστρέων ξυναπάντων τε
ὅσα ἔνυδρα γέγονε, δίκην ἀμαθίας ἐσχάτης ἐσχάτας οἰκή-
σεις εἰληχότων. καὶ κατὰ ταῦτα δὴ πάντα τότε καὶ νῦν
ὃιαμείβεται τὰ ζῶα εἰς ἄλληλα, νοῦ καὶ ἀνοίας ἀποβολῇ
καὶ κτήσει μεταβαλλόμενα. καὶ δὴ καὶ τέλος περὶ τοῦ παν-
τὸς νῦν ἤδη τὸν λόγον ἡμῖν φαῖμεν ἔχειν · θνητὰ γὰρ καὶ
ἀθάνατα ζῶα λαβών καὶ ξυμπληρωθεὶς ὅδε ὁ κόσμος οὕτω,
ζῶον ὁρατὸν τὰ ὁρατὰ περιέχον, εἰκών τοῦ νοητοῦ θεὸς
αἰσθητός, μέγιστος καὶ ἀριστος κάλλιστός τε καὶ τελεώτα-
τος γέγονεν, εἷς οὐρανὸς ὅδε μονογενὴς ὤν.

