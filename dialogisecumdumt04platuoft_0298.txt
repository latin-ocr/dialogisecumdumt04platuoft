262 ΠΛΑΤΩΝΟΣ

Ε εἰσφέρειν. Τί δ’ ὅταν δὴ ταῦτα ἐπιλείπῃ; Δῆλον, ἔφη, ὅτι
ἐκ τῶν πατρῴων θρέψεται αὐτός τε καὶ οἱ συμπόται τε καὶ
ἑταῖροι καὶ ἑταῖραι. Μανθάνω, ἦν δ’ ἐγώ · ὅτι ὁ δῆμος ὁ
γεννήσας τὸν τύραννον θρέψει αὐτόν τε καὶ ἑταίρους.
Πολλὴ αὐτῷ, ἔφη, ἀνάγκη. Πῶς δὲ λέγεις; εἷπον· ἐὰν δὲ
ἀγανακτῇ τε καὶ λέγῃ ὁ δῆμος, ὅτι οὔτε δίκαιον τρέφεσθαι
ὑπὸ πατρὸς υίὸν ἡβῶντα, ἄλλα τούναντίον ὑπὸ υἱέος πα-

569 τέρα, οὔτε τούτου αὐτὸν ἕνεκα ἐγέννησέ τε καὶ κατέστη-
σεν, ἵνα, ἐπειδὴ μέγας γένοιτο, τότε αὐτὸς δουλεύων τοῖς
αὑτοῦ δούλοις τρέφοι ἐκεῖνόν τε καὶ τοὺς δούλους μετα
ξυγκλύδων ἄλλων, ἀλλ’ ἵνα απὸ τῶν πλουσίων τε καὶ κα·-
λῶν κάγαθῶν λεγομένων ἐν τῇ πόλει ἐλευθερωθείη ἐκεί-
νου προστάντος, καὶ νῦν κελεύει απιέναι ἐκ τῆς πόλεως
αὐτόν τε καὶ τοὺς ἑταίρους, ῶσπερ πατὴρ υἱὸν ἐξ οἰκίας
μετὰ ὀχληρῶν ξυμποτῶν ἐξελαύνων; Γνῶσεταί γε, νὴ

Β Δία, ἦ δ’ ὅς, τότ’ ἤδη ὁ δῆμος, οἷος οἷον θρέμμα γεννῶν
ἠσπάζετό τε καὶ ηυξε, καὶ ότι ἀσθενέστερος ω“ν ίσχυροτε-
ρους ἐξελαύνει. Πῶς, ην δ’ ἐγώ, λε’γεις; τολμήσει τὸν πα-
τέρα βιάζεσθαι, κα“ν μὴ πείθηται, τύπτειν ὁ τύραννος;
Ναί, ἔφη, αφελόμενός γε τα ὅπλα. Πατραλοίαν, ἦνδ’ ἐγῶ,
λέγεις τύραννον καὶ χαλεπὸν γηροτρόφον, καὶ ῶς ἔοικε
τοῦτο δὴ ὁμολογουμένη ἄν ἤδη τυραννὶς εἴη, καὶ τὸ λεγό-
μενον ὁ δῆμος φεύγων ἂν καπνὸν δουλείας ἐλευθέρων εἰς

c πῦρ δούλων δεσποτείας ὄίν ἐμπεπτωκὼς εἴη, ἀντὶ τῆς πολ-
λῆς ἐκείνης καὶ ἀκαίρου ἐλευθερίας τὴν χαλεπωτάτην τε
καὶ πικροτάτην δούλων δουλείαν μεταμπισχόμενος. Καὶ
μάλα, ἔφη, ταῦτα ούτω γίγνεται. Τί οὐν; εἶπον· οὐκ ἐμ-
μελῶς ἡμῖν εἰρήσεται, ἐαν φῶμεν ικανῶς διεληλυθέναι,
ῶς μεταβαίνει τυραννὶς ἐκ δημοκρατίας, γενομένη τε οἵα
ἐστίν; Πάνυ μὲν οὖν ἱκανῶς, ἔφη.

