440 ΠΛΑ ΤΩΝΟΣ ΚΡΙΤΙΑΣ. 122

121 οἷον ἄχθος τὸν τοῦ χρυσοῦ τε καὶ τῶν ἄλλων κτημάτων ⁴

ὄγκον, ἀλλ’ οὐ μεθύοντες ὑπὸ τρυφῆς διά πλοῦτον ἀκρά
τορες αὐτῶν ὄντες ἐσφάλλοντο, νήφοντες δὲ 6ξύ καθεώ-
ρων, ὅτι καὶ ταῦτα πάντα ἐκ φιλίας τῆς κοινῆς μετὰ ἀρε-
τῆς αὐξάνεται, τῇ δὲ τούτων σπουδῇ καὶ τιμῇ φθίνει
ταῦτά τε αὐτοὶ κάκείνη ξυναπόλλυται τούτοις. ἐκ δὴ λο-
γισμοῦ τε τοιούτου καὶ φύσεως θείας παραμενούσης πάντ’
αὐτοῖς ηὐξήθη, ὁὶ πρὶν διήλθομεν. ἐπεὶ δ’ ἡ τοῦ θεοῦ μὲν
μοῖρα ἐξίτηλος ἐγίγνετο ἐν αὐτοῖς πολλῷ τῷ θνητῷ καὶ

Β πολλάκις ἀνακεραννυμένη, τὸ δὲ ἀνθρώπινον ἦθος ἐπε-
κράτει, τότε ἤδη τὰ παρόντα φέρειν ἀδυνατοῦντες ήσχη-
μόνουν, καὶτῷ δυναμένῳ μὲν ὁρᾷν αἰσχροὶ κατεφαίνοντο,
τὰ κάλλιστα ἀπὸ τῶν τιμιωτάτων ἀπολλύντες, τοῖς δὲ ἀδυ·
νατοῦσιν ἀληθινὸν πρὸς εὐδαιμονίαν βίον ὃρᾷν τότε δὴ
μάλιστα πάγκαλοί τε μακάριοί τε ἐδοξάζοντο εἶναι, πλεο-
νεξίας ἀδίκου καὶ δυνάμεως ἐμπιπλάμενοι. θεὸς δὲ ὁ
θεῶν Ζεύς ἐν νόμοις βασιλεύων, ἅτε δυνάμενος καθορᾷν
τὰ τοιαῦτα, ἐννοήσας γένος ἐπιεικὲς ἀθλίως διατιθέμενον,
δίκην αὐτοῖς ἐπιθεῖναι βουληθείς, ἵνα γένοιντο ἐμμελέ-

c στεροι σωφρονισθέντες, ξυνήγειρε θεοὺς πάντας εἰς τὴν
τιμιωτάτην αὐτῶν οἴκησιν, ἢ δὴ κατὰ μέσον παντὸς τοῦ
κόσμου βεβηκυῖα καθορᾷ πάντα, ὅσα γενέσεως μετείληφε,
καὶ ξυναγείρας εἶπεν. . . .

“com-Q*

