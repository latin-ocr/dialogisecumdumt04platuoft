41 ΤΙΜΑΙΟΣ. 359

μὲν δὴ προ τούτου πάντα ταῦτ’ ἔχειν ἀλόγως καὶ ἀμέ-
τρως· ὅτε δ’ ἐπεχειρεῖτο κοσμεῖσθαι τὸ πᾶν, πῦρ πρῶτον Β
καὶ ὕδωρ καὶ γῆν καὶ ἀέρα, ἴχνη μὲν ἔχοντα αὐτῶν ἅττα,
παντάπασί γε μὴν διακείμενα ὥσπερ εἰκὸς ἔχειν ἅπαν,
ὅταν ἀπῇ τινὸς θεός, οὕτω δὴ τότε πεφυκότα ταῦτα προῖ-
τον διεσχηματίσατο εῖδεσί τε καὶ ἀριθμοῖς. τὸ δὲ ᾗ δυνα-
τὸν ὠς κάλλιστα ἄριστά τε ἐξ οὐχ οὕτως ἐχόντων τὸν θεὸν
αὐτὰ ξυνιστάναι, παρά πάντα ἡμῖν ὡς ἀεὶ τοῦτο λεγόμε-
νον ὑπαρχέτω· νῦν δ’ οὖν τὴν διάταξιν αὐτῶν ἐπιχειρη-
τέον ἑκάστων καὶ γένεσιν ἀήθει λόγῳ πρὸς ὑμᾶς δηλοῦν, c
ἀλλὰ γὰρ ἐπεὶ μετέχετε τῶν κατὰ παίδευσιν ὁδῶν, δι’ ὦν
ἐνδείκνυσθαι τά λεγόμενα ἀνάγκη, ξυνέψεσ θε.

ΧΧ. Πρῶτον μὲν δὴ πῦρ καὶ γῆ καὶ ὕδωρ καὶ ἀήρ ὅτι
σώματά ἐστι, δῆλόν που καὶ παντί · τὸ δὲ τοῦ σώματος
εἶδος πᾶν καὶ βάθος ἔχει· τὸ δὲ βάθος αὖ πᾶσα ἀνάγκη
τὴν ἐπίπεδον περιειληφέναι φύσιν· ἡ δὲ ὀρθὴ τῆς ἐπιπέ-
δου βάσεως ἐκ τριγώνων συνέστηκε. τά δὲ τρίγωνα πάντα
ἐκ δυοῖν ἄρχεται τριγώνοιν, μίαν μὲν ὀρθὴν ἔχοντος ἕκα- D
τέρου γωνίαν, τὰς δὲ ὀξείας· ὦν τὸ μὲν ἕτερον ἑκατέρω-
θεν ἔχει μέρος γωνίας ὀρθῆς πλευραῖς ἴσαις διῃρημένης,
τὸ δ’ ἕτερον ἀνίσοις ἄνισα μέρη νενεμημένης. ταύτην δὴ
πυρὸς ἀρχὴν καὶτῶν ἄλλων σωμάτων ὑποτιθέμεθα κατὰ
τὸν μετ’ ἀνάγκης εἰκότα λόγον πορευόμενοι· τὰς δ’ ἔτι
τούτων ἀρχὰς ἄνωθεν θεὸς οἶδε καὶ ἀνδρῶν ὃς ἀν ἐκείνῳ
φίλος ᾗ. δεῖ δὴ λέγειν, ποῖα κάλλιστα σώματα γένοιτ’ ἂν Ε
τέτταρα, ἀνόμοια μὲν ἑαυτοῖς, δυνατοὶ δὲ ἐξ ἀλλήλων αὐ-
τῶν ἅττα διαλυόμενα γίγνεσθαι. τούτου γὰρ τυχόντες
ἔχομεν τὴν ἀλήθειαν γενέσεως πέρι γῆς τε καὶ πυρὸς τῶν
τε ἀνὰ λόγον ἐν μέσῳ· τόδε γὰρ οὐδενὶ συγχωρησόμεθα,
καλλίω τούτων ὁρώμενα σώματα εἷναί που καθ’ ἓν γένος
ἕκαστον ὅν. τοῦτ’ οὖν προθυμητέον, τά διαφέροντα κάλ-
λει σωμάτων τέτταρα γένη συναρμόσασθαι καὶ φάναι τὴν

