290 ΠΛΑΤΩΝΟΣ

Β δρόν τι τυγχάνει ὂν πρὸς οέλήθειαν. Μὴ γάρ. Βούλει οὖν,
ἔφην, ἐπ’ αὐτων τούτων ζητήσωμεν τὸν μιμητὴν τοῦτον,
τίς ποτ’ ἐστίν; Εἰ βούλει, ἔφη. Οὐκοῦν τριτταί τινες
κλῖναι αὗται γίγνονται· μία μὲν ἡ έν τῇ φύσει οὖσα, ἢν
φαῖμεν ἄν, ὠς ε’γςόμαι, θεὸν ἐργάσασθαι. ἦ τίν’ ἅλλον;
Ουδένα, οἶμαι. Μία δέ γε ἣν ὁ τέκτων. Ναί, ἔφη. Μία δὲ
ἣν ὁ ζωγραφος. ἦ γαρ· , ”.Εστω Ζωγράφος δή, κλινοποιός,
θεός, τρεις οὗτοι ἐπιστάται τρισὶν εἴδεσι κλινων. Ναι

c τρεις. Ὁ μεν δὴ θεός, εἴτε οὐκ ἐβούλετο, εἴτε τις ἀνάγκη
ε’πῆν μὴ πλέον ἢ μίαν ἐν τῇ φύσει ἀπεργάσασθαι αὐτὸν
κλίνην, οὕτως ἐποίησε μίαν μόνον αὐτὴν ἐκείνην ὂ ἔστι
κλίνη · δύο δὲτοιαῦται ἦ πλείους οὔτε ἐφυτεύθησαν ὑπὸ
τοῦ θεοῦ οὔτε μὴ φυῶσιν. Πῶς δή ; ἔφη. Ὅτι, ἦν δ’ ἐγώ,
εἰ δύο μόνας ποιήσειε, πάλιν ἂν μία ἀναφανείη, ἧς ἐκεῖ·
ναι ἂν αὖ ἀμφότεραι τὸ εἶδος ἔχοιεν, καὶ εἴη ἂν ὃ ἔστι
κλίνη ἐκείνη, ἄλλ’ οὐχ αἱ δύο. Ὀρθῶς, ἔφη. Ταῦτα δή,

1) οἶμαι, εἰδώς ὁ θεός, βουλόμενος εἶναι ὅντως κλίνης ποιη-
τὴς ὅντως οὔσης, ἀλλὰ μὴ κλίνης τινὸς μηδὲ κλινοποιός
τις, μιάν φύσει αὐτὴν ἔφυσεν. Ἔοικεν. Βούλει οὖν τοῦ-
τον μὲν φυτουργὸν τούτου προσαγορεύωμεν ἤ τι τοιοῦ-
τον; Δίκαιον γοῦν, ἔφη, ἐπειδήπερ φύσει γε καὶ τοῦτο
καὶ τᾶλλα πάντα πεποίηκεν. Τί δὲ τὸν τέκτονα; ἆρ’ ού
δημιουργὸν κλίνης; Ναί. Ἦ καὶ τὸν ζωγράφον δημιουρ-
γὸν καὶ ποιητὴν τοῦ τοιούτους Οὐδαμῶς. Ἀλλὰ τί αὐ-

Ε τὸν κλίνης φήσεις εἶναι; Τοῦτο, ἦ δ’ ὅς, ἔμοιγε δοκεῖ με-
τρισότατ’ ἂν προσαγορεύεσθαι, μιμητὴς ου ἐκεῖνοι δημι-
ουργοί. Εἶεν, ἦν δ’ ἐγώ, τὸν τοῦ τρίτου ἄρα γεννήματος
ἀπὸ τῆς φύσεως μιμητην καλεῖς; Πανυ μεν ουν, ἔ.φη
Τοῦτ’ ἄρα ἔσται καὶ ὁ τραγωδιοποιός, εἰπερ μιμητής ἐστι,
τρίτος τις ἀπὸ βασιλέως καὶ τῆς ἀληθείας πεφυκώς, καὶ
πάντες οἱ ἄλλοι μιμηταί. Κινδυνεύει. Τὸν μὲν δὴ μιμη-

598 τὴν ὡμολογήκαμεν· εἰπὲ δέ μοι περὶ τοῦ ζωγράφου τάδε’

