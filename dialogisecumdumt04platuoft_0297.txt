   

w ntzwthwwfflw :¹†²².'.»i·2*· · ’ ’ ’

ΠΟΛΙΤΕΙΛΣ η’. 261

ἐγώ, λέγεις τυράννου χρῆμα, εἰ τοιούτοις φίλοις τε καὶ πι- 568
στοῖς ἀνδράσι χρῆται, τούς προτέρους ἐκείνους ἀπολέσας.
Ἀλλὰ μήν, ἔφη, τοιούτοις γε χρῆται. Καὶ θαυμάζουσι δή,
εἷπον, οὗτοι οἰ ἑταῖροι αὐτὸν καὶ ξύνεισιν οἰ νέοι πολῖ-
ται, oc δ’ ἐπιεικεῖς μισοῦσί τε καὶ φεύγουσιν; Τί δ’ οὐ
μέλλουσινς Οὐκ ἐτός, ἦν δ’ ε’γω’,ἥ τε τραγῳδία ὅλως σο-
φὸν δοκεῖ εἶναι καὶ ὁ Εὐριπίδης διαφέρων ἐν αὐτῇ. Τι
δή; Ὅτι καὶ τοῦτο πυκνῆς διανοίας ἐχόμενον ἐφθέγξατο,

ὠς ἄρα σοφοὶ τύραννοί εἰσι τῶν σοφῶν συνουσίᾳ. καὶ Β “
ἔλεγε δῆλον ὅτι τούτους εἶναι τούς σοφοὺς οἷς ξύνεστιν.
Καὶ ὡς ἰσόθεόν γ’, ἔφη, τὴν τυραννίδα ἐγκωμιάζει, καὶ
ἕτερα πολλά, καὶ οὗτος καὶ οί ἄλλοι ποιηταί. Τοιγάρτοι,
ἔφην, ἅτε σοφοὶ ὅντες οἰ τῆς τραγῳδίας ποιηταὶ ξυγγιγνοό·
σκουσιν ἡμῖν τε καὶ ἐκείνοις, ὅσοι ἡμῶν ἐγγὺς πολιτεύου
ται, ὅτι αὐτοὺς εἰς τὴν πολιτείαν οὐ παραδεξόμεθα ἅτε
τυραννίδος ὑμνητάς. Οἶμαι ἔγωγ’, ἔφη, ξυγγιγνιόσκου-
σιν ὅσοιπέρ γε αὐτῶν κομψοί. Εἰς δέ γε, οἶμαι, τὰς ἄλλας o
περιιόντες πόλεις, ξυλλέγοντες τούς ὄχλους, καλὰς φωνὰς
καὶ μεγάλας καὶ πιθανάς μισθωσάμενοι εἰς τυραννίδας τε
καὶ δημοκρατίας ἕλκουσι τὰς πολιτείας. Μάλα γε. Οὐκ-
οῦν καὶ προσέτι τούτων μισθους λαμβάνουσι καὶ τιμῶν-
ται, μάλιστα μέν, ὥσπερ τὸ εἰκός, ὑπὸ τυράννων, δεύτε-
ρον δὲ ὑπὸ δημοκρατίας· ὅσῳ δ’ όίν ἀνωτέρω ἴωσι πρὸς
τὸ αναντες τῶν πολιτειῶν, μᾶλλον ἀπαγορεύει αὐτῶν ἡ 1)
τιμή, [ἡ] ωσπερ ὑπὸ άσθματος ἀδυνατοῦσα πορεύεσθαι.
Πάνυ μεν οὖν.

xlx. Ἀλλά δή, εἷπον, ἐνταῦθα μὲν ἐξέβημεν· λέγω·
μεν δὲ πάλιν ἐκεῖνο τὸ τοῦ τυράννου στρατόπεδον τὸ κα-
λόν τε καὶ πολὺ καὶ ποικίλον καὶ οὐδέποτε ταύτόν, πόθεν
θρέψεται. Δῆλον, ἔφη, ὅτι, ἐάν τε {eoo} χρήματα ᾖ ἐν τῇ
πόλει, ταῦτα ἀναλώσει ὅποι ποτὲ ἂν ἀεὶ ἐξαρκῇ, τὸ τῶν
ἀποδομένων, ἐλάττους εἰσφορὰς άναγκάζων τὸν δῆμον

