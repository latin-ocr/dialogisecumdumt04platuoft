438 ΠΛΑΤΩΝΟΣ 120

καὶ τοξότας σφενδονήτας τε ἑκατέρους δύο, γυμνῆτας δὲ
λιθοβόλους καὶ ἀκοντιστὰς τρεῖς ἑκατέρους, ναύτας δὲ
τέτταρας εἰς πλήρωμα διακοσίων καὶ χιλίων νεῶν. τὰ μὲν
οὖν πολεμιστήρια οὕτω διετέτακτο τῆς βασιλικῆς πόλεως,
τῶν δὲ ἐννέα ἄλλα ἄλλως, ἃ μακρὸς ἂν χρόνος εἴη λέγειν.

c ΧΙ. Τὰ δὲ τῶν ἀρχῶν καὶ τιμῶν οἶδ’ εἶχεν ἐξ ἀρχῆς
διακοσμηθέντα. τῶν δέκα βασιλέων εἷς ἕκαστος ἐν μὲν
τςὸ καθ’ αὑτὸν μέρει κατὰ τὴν αὑτοῦ πόλιν τῶν ἀνδρῶν
καὶ τῶν πλείστων νόμων ἦρχε, κολάζων καὶ ἀποκτιννῦς
ὅντιν’ ἐθελήσειεν· ἡ δὲ ἐν ἀλλήλοις άρχὴ καὶ κοινωνία
κατὰ ἐπιστολὰς ἦν τὰς τοῦ Ποσειδῶνος, ὥς ὁ νόμος αύ-
τοῖς παρέδωκε καὶ γράμματα ὑπὸ τῶν πρώτων ἐν στήλῃ
γεγραμμένα ὀρειχαλκίνῃ, ἣ κατὰ μέσην τὴν νῆσον ἔκειτο

D ἐν ἱερῷ Ποσειδῶνος, οἷ δὴ δι’ ἐνιαυτοῦ πέμπτου, τοτὲ δὲ
ἐναλλὰξ ἕκτου, συνελέγοντο, τῷ τε άρτίῳ καὶ τῷ περιττῷ
μέρος ἴσον ἀπονέμοντες, ξυλλεγόμενοι δὲ περί τε τῶν κοι-
νῶν ἐβουλεύοντο καὶ ἐξήταζον εἴ τίς τι παραβαίνοι, καὶ
ἐδίκαζον. ὅτε δὲ δικάζειν μέλλοιεν, πίστεις άλλήλοις τοιάς-
δε ἐδίδοσαν πρότερον. ἀφέτων ὄντων ταύρων ἐν τῷ τοῦ
Ποσειδῶνος ἱερῷ, μόνοι γιγνόμενοι δέκα ὄντες, ἐπευξά-
Ε μενοι τῷ θεῷ τὸ κεχαρισμένον αὐτῷ θῦμα ἑλεῖν, ἄνευ
σιδήρου ξύλοις καὶ βρόχοις ἐθήρευον, ὃν δὲ ἕλοιεν τῶν
ταύρων, πρὸς τὴν στήλην προσαγαγόντες κατὰ κορυφὴν
αὐτῆς ἔσφαττον κατὰ τῶν γραμμάτων· ἐν δὲ τῇ στήλῃ
πρὸς τοῖς νόμοις ὅρκος ἦν μεγάλας άράς ἐπευχόμενος τοῖς
ἀπειθοῦσιν. ὅτ’ οῦν κατὰ τοῦς αὑτῶν νόμους θύσαντες
„120 καθαγίζοιεν πάντα τοῦ ταύρου τά μέλη, κρατῆρα κερά-
σαντες ὑπὲρ ἑκάστου θρόμβον ἐνέβαλλον αἵματος, τὰ δ’
ἄλλ’ εἰς τὸ πῦρ ἔφερον, περικαθήραντες τὴν στήλην·
μετὰ δὲ τοῦτο χρυσαῖς φιάλαις ἐκ τοῦ κρατῆρος ἀρυτόμε-
νοι, κατὰ τοῦ πυρὸς σπένδοντες ἐπώμνυσαν δικάσειν τε
κατὰ τοῦς ἐν τῇ στήλῃ νόμους καὶ κολάσεινεῖτίς τι. πρό-

