ΠΟΛΙΤΕΙΑΣ θ’. 283

σῦν εἰ τοσοῦτον ἡδονῇ νικᾷ ὁ ἀγαθός τε καὶ δίκαιος τὸν
κακόν τε καὶ ἄδικον, ἀμηχάνῳ δὴ ὅσῳ πλεῖον νικήσει εὐ-·
σχημοσύνῃ τε βίου καὶ κάλλει καὶ ἀρετῆς Ἀμηχάνῳ μέν·
τοι νὴ Δία, ἔφη.

xn. Εἶεν δή, εἷπον· ἐπειδὴ ἐνταῦθα λόγου γεγόνα- Β
μεν, ἀναλάβωμεν τά πρῶτα λεχθέντα, δι’ ἃ δεῦρ’ ἥκο-
μεν· ἦν δέ που λεγόμενον, λυσιτελεῖν ἀδικεῖν τῷ τελέως
μὲν ἀδίκῳ, δοξαζομένῳ δὲ δικαίῳ. ἦ οὐχ οὕτως έλέχθη;
Οὕτω μὲν οὖν. Νῦν δή, ἔφην, αὐτῷ διαλεγώμεθα, ἐπειδὴ
διωμολογησάμεθα τό τε ἀδικεῖν καὶ τό δίκαια πράττειν
ἣν ἑκάτερον ἔχει δύναμιν. Πῶςς ἔφη. Εἰκόνα πλάσαντες
τῆς ψυχῆς λόγῳ, ἴνα εἰδῇ ὁ ἐκεῖνα λέγων οἷα ἔλεγεν.
Ποίαν τινά; ἧδ’ ὅς. Τῶν τοιούτων τινά, ἦν δ’ ἐγώ, οἷαι G
μυθολογοῦνται παλαιαὶ γενέσθαι φύσεις, ἤ τε Χιμαίρας
καὶὴ Σκύλλης καὶ Κερβέρου, καὶ ἄλλαι τινὲς συχναὶ λέ-
γονται ξυμπεφυκυῖαι ἰδέαι πολλαὶ εἰς ἓν γενέσθαι. Λέγον·
ται γάρ, ἔφη. Πλάττε τοίνυν μίαν μὲν ἰδέαν θηρίου ποι-
alnov καὶ πολυκεφάλου, ἡμέρων δὲ θηρίων ἔχοντος κεφα-
λάς κύκλῳ καὶ ἀγρίων, καὶ δυνατοῦ μεταβάλλειν καὶ
φύειν ἐξ αὑτοῦ πάντα ταῦτα. Δεινοῦ πλάστου, ἔφη, τὸ
ἔργον· ὅμως δέ, ἐπειδὴ εὐπλαστότερον κηροῦ καὶ τῶν D
τοιούτων λόγος, πεπλάσθω. Μίαν δὴ τοίνυν ἄλλην ἰδέαν ,
λέοντος, μίαν δὲ ἀνθρώπου· πολὺ δὲ μέγιστον ἔστω τὰ
πρῶτον καὶ δεύτερον τὸ δεύτερον. Ταῦτα, ἔφη, ῥᾴω·
καὶ πέπλασται. Σύναπτε τοίνυν αὐτὰ εἰς ἓν τρία ὅντα,
ὥστε πῃ ξυμπεφυκέναι ἀλλήλοις. Συνῆπται, ἔφη. Περί-
πλασον δὴ αὐτοῖς ἔξωθεν ένός εἰκόνα, τὴν τοῦ ἀνθρώ-
που, ὥστε τῷ μὴ δυναμένῳ τὰ ἐντὸς ὁρᾷν, ἀλλὰ τὸ ἔξω 13
μόνον ἔλυτρον ὁρῶντι, ἓν ζῶον φαίνεσθαι, ἄνθρωπον.
Περιπέπλασται, ἔφη. Λέγωμεν δὴ τῷ λέγοντι, ὡς λυσιτε-
λεῖ τούτῳ ἀδικεῖν τῷ ἀνθρώπῳ, δίκαια δὲ πράττειν οὐ
ξυμφέρει, ὅτι οὐδὲν ἄλλο φησὶν ἦ λυσιτελεῖν αὐτῷ τὸ

