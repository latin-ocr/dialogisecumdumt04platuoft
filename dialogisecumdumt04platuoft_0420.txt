384 ΠΛΑΤΩΝΟΣ 66

74 διαυχένιον ἅμα καὶ νωτιαῖον μυελὸν ἐξ αὐτοῦ σφονδύλους
πλάσας ὑπέτεινεν οἷον στρόφιγγας, άρξάμενος άπὸ τῆς
κεφαλῆς, διὰ παντὸς τοῦ κύτους ⁹ καὶ τὸ πᾶν δὴ σπέρμα
διασώζων οὕτω λιθοειδεῖ περιβόλῳ ξυνέφραξεν, ἐμποιῶν
ἄρθρα, τῇ θατέρου προσχρώμενος ἐν αὐτοῖς ὡς μέσῃ ἐνια
σταμένῃ δυνάμει, κινήσεως καὶ κάμψεως ἕνεκα. τὴν δ’

Β αὖ τῆς ὀστεΐνης φύσεως ἕξιν ἡγησάμενος τοῦ δέοντος
κραυροτέραν εἶναι καὶ άκαμπτοτέραν, διάπυρόν τ’ αὐ
γιγνομένην καὶ πάλιν ψυχομένην σφακελίσασαν ταχὺ
διαφθερεῖν τὸ σπέρμα ἐντὸς αὐτῆς, διὰ ταῦτα οὕτω τὸ
τῶν νεύρων καὶ τὸ τῆς σαρκὸς γένος ἐμηχανᾶτο, ἵνα τῷ
μὲν ἅπαντα τὰ μέλη ξυνδήσας ἐπιτεινομένω καὶ ἀνιεμένω
περὶ τοῦς στρόφιγγας καμπτόμενον τό σῶμα καὶ ἐκτεινό-
μενον παρέχοι, τὴν δὲ σάρκα προβολὴν μὲν καυμάτων,
πρόβλημα δὲ χειμώνων, ἔτι δὲ πτωμάτων οἷον, τὰ πιλητά

C ἔσεσθαι κτήματα, σώμασι μαλακῶς καὶ πράως ὑπείκου-
σαν, θερμὴν δὲ νοτίδα ἐντὸς ἑαυτῆς ἔχουσαν θέρους μὲν
άνιδίουσαν καὶ νοτιζομένην ἔξωθεν ψῦχος κατὰ πᾶν τὸ
σῶμα παρέξειν οἰκεῖον, διὰ χειμῶνος δὲ πάλιν αὖ τούτῳ
τῷ πυρὶ τὸν προσφερόμενον ἔξωθεν καὶ περιιστάμενον
πάγον ἀμυνεῖσθαι μετρίως. ταῦτα ἡμῶν διανοηθεὶς ὁ
κηροπλάστης, ὕδατι μὲν καὶ πυρὶ καὶ γῇ ξυμμίξας καὶ

D ξυναρμόσας, ἐξ ὀξέος καὶ ἁλμυροῦ ξυνθεὶς ζύμωμα ὑπο-
μίξας αὐτοῖς, σάρκα ἔγχυμον καὶ μαλακὴν ξυνέστησε · τὴν
δὲ τῶν νεύρων φύσιν ἐξ ὀστοῦ καὶ σαρκὸς άξύμου κρά-
σεως μίαν ἐξ ἀμφοῖν μέσην δυνάμει ξυνεκεράσατο, ξανθῷ
χρώματι προσχρώμενος. ὅθεν συντονωτέραν μὲν καὶ
γλισχροτέραν σαρκών, μαλακωτέραν δὲ ὀστῶν ὑγροτέραν
τε ἐκτήσατο δύναμιν νεῦρα· οἷς ξυμπεριλαβεὸν ὁ θεὸς ¹
ὀστᾶ καὶ μυελόν, δήσας πρὸς ἄλληλα νεύροις, μετὰ ταῦτα i

E σαρξὶ πάντα αὐτὰ κατεσκίασεν ἄνωθεν. ὅσα μὲν οὐν
ἐμψυχότατα τών ὀστῶν ἦν, ὀλιγίσταις συνέφραττε σαρξίν,

