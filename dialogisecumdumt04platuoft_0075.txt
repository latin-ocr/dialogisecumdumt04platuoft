ΠΟΛΙΤΕΙΑΣ β’. 39

κίαν τῆς δικαιοσύνης, ἀληθῆ οἰόμενος, ῶς φήσει ὁ περὶ
τοῦ τοιούτου λόγου λέγων· ἐπεὶ εἴ τις τοιαύτης ἐξουσίας
ἐπιλαβόμενος μηδέν ποτε ἐθέλοι ἀδικῆσαι μηδὲ ἅψαιτο
τῶν ἀλλοτρίων, ἀθλιώτατος μὲν ἀν δόξειεν εἶναι τοῖς
αἰσθανομένοις καὶ ἀνοητότατος, ἐπαινοῖεν δ’ ἀν αὐτὸν
ἀλλήλων ἐναντίον ἐξαπατῶντες ἀλλήλους διὰ τὸν τοῦ ἀδι-
κεῖσθαι φόβον. ταῦτα μὲν οὖν δὴ οὕτως.

lv, Τὴν δὲ κρίσιν αὐτὴν τοῦ βίου πέρι ῶν λέγομεν, Ε
έάν διαστησώμεθα τόν τε δικαιότατον καὶ τὸν ἀδικώτα-
τον , οἷοί τ’ ἐσόμεθα κρῖναι ὀρθῶς · εἰδὲ μή , οὔ. τίς οὖν
δὴ ἡ διάστασις; ἥδε · μηδὲν ἀφαιρῶμεν μήτε τοῦ ἀδίκου
ἀπὸ τῆς ἀδικίας, μήτε τοῦ δικαίου ἀπὸ τῆς δικαιοσύνης,
ἀλλά τέλεον ἑκάτερον είς τό ἑαυτοῦ ἐπιτήδευμα τιθῶμεν.
πρῶτον μὲν οὖν ὁ ἄδικος ὥσπερ οὗ δεινοὶ δημιουργοὶ
ποιείτω · οἷον κυβερνήτης ἄκρος ἦ ἰατρὸς τά τε ἀδύνατα
ἐν τῇ τέχνῃ καὶ τά δυνατὰ διαισθάνεται, καὶ τοῖς μὲν 361
ἐπιχειρεῖ, τά δὲ ἐᾷ , ἔτι δὲ ἐὰν ἄρα πῃ σφαλῇ, ἱκανὸς έπ-
ανορθοῦσθαι· οὕτω καὶ ὁ ἄδικος ἐπιχειρῶν ὀρθῶς τοῖς
ἀδικήμασι λανθανέτω, εἰ μέλλει σφόδρα ἄδικος εἶναι · τὸν
ἁλισκόμενον δὲ φαῦλον ἡγητέον· ἐσχάτη γὰρ ἀδικία δο-
κεῖν δίκαιον εἶναι μὴ ὄντα. δοτέον οὖν τῷ τελέως ἀδίκῳ
τὴν τελεωτάτην ἀδικίαν, καὶούκ ἀφαιρετέον, ἀλλ’ έα-
τέον τά μέγιστα ἀδικοῦντα τὴν μεγίστην δόξαν αὐτῷ παρ-
εσκενακέναι εἰς δικαιοσύνην, καὶ ἐὰν ἀρα σφάλληταί τι, Β
ἐπανορθοῦσθαι δυνατῷ εἶναι, λέγειν τε ἱκανῷ ὄντι πρὸς
τὸ πείθειν, έάν τι μηνύηται τῶν ἀδικημάτων, καὶ βιάσα-
σθαι ὅσα ἀν βίας δέηται, διά τε ἀνδρείαν καὶ ῥώμην καὶ
διά παρασκευὴν φίλων καὶ οὐσίας. τοῦτον δὲ τοιοῦτον
θέντες τὸν δίκαιον παρ’ αὐτὸν ῖστῶμεν τῷ λόγῳ, ἄνδρα
ἁπλοῦν καὶ γενναῖον, κατ’ Αἰσχύλον οὐ δοκεῖν ἀλλ’ εἶ- ·
ναι ἀγαθὸν ἐθέλοντα. ἀφαιρετέον δὴ τὸ δοκεῖν. εί γὰρ
δόξει δίκαιος εἶναι, ἔσονται αὐτῷ τιμαὶ καὶ δωρεαὶ δο- 0

