204 ΠΛΑΤΩΝΟΣ )

τὰ ἐν τῷ οὐρανῷ καὶ αὐτὸν τόν οὐρανόν νύκτωρ ἂν ρᾆἷ
θεάσαιτο, προσβλέπων τὸ τῶν ἄστρων τε καὶ σελήνης
Β φῶς, ἢ μεθ’ ἡμέραν τὸν ἥλιόν τε καὶ τὸ τοῦ ἡλίου. Πῶς
δ’ οὕ; Τελευταῖον δή, οἶμαι, τὸν ἥλιον, οὐκ ἐν ὕδασιν
οὐδ’ ἐν ἀλλοτρίᾳ ἔδρα φαντάσματα αὐτοῦ, ἀλλ’ αὐτὸν
καθ’ αὑτὸν ἐν τῇ αὑτοῦ χώρᾳ δύναιτ’ ἀν κατιδεῖν καὶ
θεάσασθαι οἷός ἐστιν. Ἀναγκαῖον, ἔφη. Καὶ μετά ταῦτ’
ἀν ἤδη συλλογίζοιτο περὶ αὐτοῦ, ὅτι αὐτὸς ὁ τάς τε ὥρας
παρέχων καὶ ἐνιαυτοὺς καὶ πάντα ἐπιτροπεύων τὰ ἐν τῷ ,
C ὁρωμένῳ τόπῳ, καὶ ἐκείνων, ὧν σφεῖς ἐώρων, τρόπον
τινά πάντων αἴτιος. Δῆλον, ἔφη, ὅτι ἐπὶ ταῦτα ἂν μετ’

ἐκεῖνα ἔλθοι. Τί οὖν; ἀναμιμνησκόμενον αὐτὸν τῆς πρώ
της οἰκήσεως καὶ τῆς ἐκεῖ σοφίας καὶ τῶν τότε ξυνδεσμω-
τῶν οὐκ ἂν οἰέι αὑτὸν μὲν εὐδαιμονίζειν τῆς μεταβολῆς,
τοὺς δὲ ἐλεεῖν; Καὶ μάλα. Τιμαὶ δὲ καὶ ἔπαινοι εἴ τινες
αὐτοῖς ἦσαν τότε παρ’ ἀλλήλων καὶ γέρα τῷ ὀξύτατα καθ-.
ορώντι τά παριόντα καὶ μνημονεύοντι μάλιστα, ὅσα τε
D πρότερα αὐτῶν καὶ ὕστερα εἰώθει καὶ ἅμα πορεύεσθαι, ⁷
καὶ ἐκ τούτων δὴ δυνατώτατα ἀπομαντευομένῳ τὸ μέλ-
λον ἥξειν, δοκεῖς ἀν αὐτὸν ἐπιθυμητικῶς αὐτῶν ἔχειν καὶ
ζηλοῦν τοὺς παρ’ ἐκείνοις τιμωμένους τε καὶ ἐνδυνα-
στεύοντας, ἢ τὸ τοῦ Ὁμήρου ἀν πεπονθέναι καὶ σφόδρα
βούλεσθαι ἐπάρουρον ἐόντα θητευέμεν ἄλλῳ ἀνδρὶ παρ’
ἀκλήρῳ καὶ ὁτιοῦν ἀν πεπονθέναι μᾶλλον ἢ ’κεῖνά τε
E δοξάζειν καὶ ἐκείνως ζῇν; Οὕτως, ἔφη, ἔγωγε οἶμαι, πᾶν
μᾶλλον πεπονθέναι ἀν δέξασθαι ἦ ζῇν ἐκείνως. Καὶ τόδε -
δὴ ἐννόησον, ἧν δ’ ἐγώ. εἰ πάλιν ὁ τοιοῦτος καταβὰς εἰς ’ἕ
τὸν αὐτὸν θᾶκον καθίζοιτο, ἀρ’ οὐ σκότους ἀν πλέως
σχοίη τούς ὀφθαλμούς, ἐξαίφνης ἥκων ἐκ τοῦ ἡλίου; Καὶ 'j
μάλα γ’, ἔφη. Τάς δὲ δὴ σκιάς ἐκείνας πάλιν εἰ δέοι αύ-
τὸν γνωματεύοντα διαμιλλᾶσθαι τοῖς ἀεὶ δεσμώταις ἐκεί- ἑ
517 νοις, ἐν ᾧ ἀμβλυώττει, πρὶν καταστῆναι τὰ ὄμματα, ού· ¹

