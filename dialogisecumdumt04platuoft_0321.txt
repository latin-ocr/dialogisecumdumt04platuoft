ΠΟΛΙΤΕΙΑΣ θ’. 285

οὐδ’ ἄν πάμπολυ ἐπὶ τούτῳ λαμβάνειν, εἰ δὲ τό ἑαυτοῦ

. θειότατον ὑπὸ τῷ ἀθεωτάτῳ τε καὶ μιαρωτάτῳ δουλοῦ-
ται καὶ μηδὲν ἐλεεῖ, οὐκ ἄρα ἄθλιός ἐστι καὶ πολὺ ἐπὶ 590
δεινοτέρῳ ὀλέθρῳ χρυσὸν δωροδοκεῖ ἦ Ἐριφύλη ἐπὶ

τῇ τοῦ ἀνδρὸς ψυχῇ τὸν ὅρμον δεξαμένης Πολὺ μέντοι,

ἦ δ’ ὃς ὁ Γλαύκων· ἐγώ γάρ σοι ὑπὲρ ἐκείνου ἀποκρι-
νοῦμαι.

Xlll. Οὐκοῦν καὶ τὸ ἀκολασταίνειν οἴει διὰ τοιαῦτα
πάλαι ψέγεσθαι, ὅτι ἀνίεται έν τῷ τοιούτῳ τὸ δεινὸν τὸ
μέγα έκεῖνο καὶ πολυειδὲς θρέμμα πέρα τοῦ δέοντος, Δῆ-
λον, ἔφη. Ἡ δ’ αὐθάδεια καὶ δυσκολία ψέγεται οὐχ ὅταν
τὸ λεοντῶδές τε καὶ ὀφεῶδες αὔξηται καὶ συντείνηται Β
ἀναρμόστως; Πάνυ μὲν οὖν. Τρυφὴ δὲ καὶ μαλθακία
οὐκ ἐπὶ τῇ αὐτοῦ τούτου χαλάσει τε καὶ ἀνέσει ψέγεται,
ὅταν ἐν αύτῷ δειλίαν ἐμποιῇ; Τί μήν, Κολακεία δὲ καὶ
ἀνελευθερία ούχ ὅταν τις τὸ αὐτὸ τοῦτο, τό θυμοειδές,
ὑπὸ τῷ ὀχλώδει θηρίῳ ποιῇ, καὶ ἕνεκα χρημάτων καὶ, τῆς
ἐκείνου ἀπληστίας προπηλακιζόμενον ἐθίζῃ ἐκ νέου ἀντὶ
λέοντος πίθηκον γίγνεσθαι; Καὶ μάλα, ἔφη. Βαναυσία c
δὲ καὶ χειροτεχνία διὰ τί, οῐει, ὄνειδος φέρεις ἦ δι’ ἄλλο
τι φήσομεν ἦ ὅταν τις ἀσθενὲς φύσει ἔχῃ τὸ τοῦ βελτίστου
εἶδος, ὥστε μὴ ἂν δύνασθαι ἄρχειν τῶν έν αὑτῷ θρεμ-
μάτων, ἀλλά θεραπεύειν ἐκεῖνα, καὶ τὰ θωπεύματα αύ-
ταῖν μόνον δύνηται μανθάνειν; ’Ἑοικεν, ἔφη. Οὐκοῦν
ἵνα καὶ ὁ τοιοῦτος ὑπὸ ὁμοίου ἄρχηται οἵουπερ ὁ βέλτιμ
στος, δοῦλον αὐτόν φαμεν δεῖν εἶναι ἐκείνου τοῦ βελτί- D
στου, ἔχοντος ἐν αὐτῷ τὰ θετον ἄρχον, οὐκ ἐπὶ βλάβῃ τῇ
τοῦ δούλου οἰόμενοι δεῖν ἄρχεσθαι αὐτόν, ὥσπερ Θρασύ
μαχος ᾤετο τούς ἀρχομένους, ἀλλ’ ὥς ἄμεινον ὂν παντὶ
ὑπὸ θείου καὶ φρονίμου ἄρχεσθαι, μάλιστα μὲν οἰκεῖον
ἔχοντος έν αὐτῷ, εἰ δὲ μή, ἔξωθεν ἐφεστῶτος, ἵνα εἰς δύ-
ναμιν πάντες ὅμοιοι ὦμεν καὶ φίλοι τῷ αὐτῷ κυβερνώ-

