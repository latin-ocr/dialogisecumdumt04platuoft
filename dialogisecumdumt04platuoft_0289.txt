ΠΟΛΙΤΕΙΑΣ η’. 253

- Καὶ λόγον γ’, ἦν δ’ ε’γῶ, ἀληθῆ οὐ προσδεχόμενος οὐδὲ
παριεὶς εἰς τὸ φρούριον, ε’άν τις λέγῃ, ὡς αἱ μέν εἰσι τῶν
’ καλῶν τε καὶ άγαθῶν ἐπιθυμιῶν ἡδοναί, αἰ δὲ τῶν πονη-
ρῶν, καὶ τὰς μὲν χρὴ ἐπιτηδεύειν καὶ τιμᾷν, τὰς δὲ κολά-
ζειν τε καὶ δουλοῦσθαι· ἀλλ ’ ἐν πᾶσι τούτοις ἀνανεύει τε
· καὶ ὁμοίας φησὶν ἁπάσας εἶναι καὶ τιμητέας ἐξ ἴσου. Σφό-
δρα γάρ, ἔφη, οὕτω διακείμενος τοῦτο δρᾷ. Οὐκοῦν, ἦν
δ’ ἐγώ. καὶ διαζῇ τὸ καθ’ ἡμέραν οὕτω χαριζόμενος τῇ
προσπιπτούσῃ ἐπιθυμίᾳ, τοτὲ μὲν μεθύων καὶ καταυλού-

μενος, αὗθις δὲ ὑδροποτῶν καὶ κατισχναινόμενος, τοτὲ δ’ D

αὖ γυμναζόμενος, ἔστι δ’ ὅτε ἀργῶν καὶ πάντων ἀμελῶν,
τοτὲ δ’ ῶς έν φιλοσοφίᾳ διατρίβων· πολλάκις δὲ πολι-
τεύεται, καὶ ἀναπηδῶν ο τι αν τύχῃ λέγει τε καὶ πράττει·

κᾶν ποτέ τινας πολεμικους ζηλώσῃ, ταύτῃ φέρεται, ἢ
χρηματιστικούς, ἐπὶ τουτ’ αὖ, καὶ οὔτε τις τάξις οὔτε
³ ἀνάγκη επεστιν αὐτοῦ τῷ βίῳ, ἀλλ’ ἡδύν τε δὴ καὶ ἐλευ-
θέριον καὶ μακάριον καλῶν τὸν βίον τοῦτον χρῆται αὐτῷ
διὰ παντός. Παντάπασιν, ἦ δ’ ὅς, διελήλυθας βίον ἰσο-
νομικοῦ τινὰς ἀνδρός. Οἶμαι δέ γε, ἦν δ’ ἐγώ, καὶ παν-

τοδαπόν τε καὶ πλείστων ἠθῶν μεστόν, καὶ τόν καλόν τε ’

καὶ ποικίλον, ῶσπερ ἐκείνην τὴν πόλιν, τοῦτον τὸν ἄνδρα
εἶναι· ὃν πολλοὶ ἄν καὶ πολλαὶ ζηλώσειαν τοῦ βίου, πα-
ραδείγματα πολιτειῶν τε καὶ τρόπων πλεῖστα έν αὐτῷ
ἔχοντα. Οὕτω γάρ, ἔφη. ἔστιν. Τι’ οὖν; τετάχθω ἡμῖν
κατὰ δημοκρατίαν ὁ τοιοῦτος ἀνήρ, ῶς δημοκρατικὸς ὀρ-
θῶς ἂν προσαγορευόμενος; Τετάχθω, ἔφη.

XIV. Ἡ καλλίστη δή, ἦν δ’ ἐγώ, πολιτεία τε καὶὸ
κάλλιστος ἀνὴρ λοιπὰ ἄν ἡμῖν εἴη διελθεῖν, τυραννίς τε
καὶ τύραννος. Κομιδῇ γ’, ἔφη. Φέρε δή, τίς τρόπος τυ-
ραννίδος, ὦ φίλε ἑταῖρε, γίγνεταις ὅτι μὲν γὰρ ἐκ δημο-
κρατίας μεταβάλλει, σχεδὸν δῆλον. Δῆλον. Ἆρ’ οὖν τρό-
πον τινὰ τὸν αὐτὸν ἔκ τε ὀλιγαρχίας δημοκρατία γίγνεται

562

