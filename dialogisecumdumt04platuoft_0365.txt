'fwtj'zjss'xgs’ *ss-*7 · 2: Α» ’,τί τ· ’ - · ,
η’ ΤΙΜΑΙΟΣ 329

ἰ’ τὸν ἐπὶ τὰς ἄλλας νήσους τοῖς τότε ἐγίγνετο πορευομένοις,
ἐκ δὲ τῶν νήσων ἐπὶ τὴν καταντικρὺ πᾶσαν ἤπειρον τὴν 25

’ περὶ τὸν ἀληθινὸν ἐκεῖνον πόντον. τάδε μὲν γάρ, ὅσα

,, ἐντὸς τοῦ στόματος οὗ λέγομεν, φαίνεται λιμὴν στενόν

ἶ τινα ἔχων εἴσπλουν· έκεῖνο δὲ πέλαγος ὅντως ἦ τε περιέ-
χουσα αὐτὸ γῆ παντελῶς ἀληθῶς ὀρθότατ’ ἀν λέγοιτο
ἤπειρος. ἐν δὲ δὴ τῇ Ἀτλαντίδι νήσῳ ταύτῃ μεγάλη συνέ-
στη καὶ θαυμαστὴ δύναμις βασιλέων, κρατοῦσα μὲν ἁπά-
σης τῆς νήσου, πολλῶν δὲ ἄλλων νήσων καὶ μερῶν τῆς
ἠπείρου· πρὸς δὲ τούτοις ἔτι τῶν έντὸς τῇδε Λιβύης μὲν Β ⁷
ἦρχον μέχρι πρὸς Αἰγυπτον, τῆς δὲ Εὐρώπης μέχρι Τυρ-
ρηνίας. αὕτη δὴ πᾶσα ξυναθροισθεῖσα εἰς ἓνὴ δύναμις
τόν τε παρ’ ὑμῖν καὶ τὸν παρ’ ἡμῖν καὶ τὸν ἐντὸς τοῦ
στόματος πάντα τόπον μιᾷ ποτὲ ἐπεχείρησεν ὁρμῇ δου-
λοῦσθαι. τότε οὖν ὑμῶν, ὦ Σόλων, τῆς πόλεως ἡ δύνα-
μις εἰς ἅπαντας ἀνθρώπους διαφανὴς ἀρετῇ τε καὶ ῥώμῃ
ἐγένετο · πάντων γὰρ προστᾶσα εὐψυχίᾳ καὶ τέχναις ὅσαι
κατὰ πόλεμον, τά μὲν τῶν Ἑλλήνων ἡγουμένη, τὰ δ’ C·
αὐτή μονωθεῖσα ἐξ ἀνάγκης τῶν ἄλλων ἀποστάντων, ἐπὶ
τοῦς ἐσχάτους ἀφικομένη κινδύνους, κρατήσασα μὲν τῶν
ἐπιόντων τρόπαια ἔστησε, τούς δὲ μήπω δεδουλωμένους
διεκώλυσε δουλωθῆναι, τούς δ’ ἄλλους, ὅσοι κατοικοῦμεν
ἐντὸς ὅρων Ἡρακλείων, ἀφθόνως ἅπαντας ἠλευθέρωσεν.
ὑστέρω δὲ χρόνῳ σεισμῶν ἐξαισίων καὶ κατακλυσμῶν γε·-
νομένων, μιᾶς ἡμέρας καὶ νυκτὸς χαλεπῆς ἐπελθούσης,
τό τε παρ’ ὑμῖν μάχιμον πᾶν ἀθρόον ἔδυ κατά γῆς, ἥ τε D
Ατλαντὶς νῆσος ώσαύτως κατὰ τῆς θαλάττης δῦσα ἠφα-

“ νίσθη· διὸ καὶ νῦν ἄπορον καὶ ἀδιερεύνητον γέγονε τὸ
ἐκεῖ πέλαγος, πηλοῦ κάρτα βραχέος ἐμποδῶν ὄντος, ὃν ἡ
νῆσος ἱζομένη παρέσχετο.

lv, Τὰ μὲν δὴ ῥηθέντα, ὦ Σώκρατες, ὑπὸ του πα-
λαιοῦ Κριτίου κατ’ ἀκοήν τὴν Σόλωνος, ὥς συντόμως εί- Ε

