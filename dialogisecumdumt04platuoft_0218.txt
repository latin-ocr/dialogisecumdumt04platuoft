182 ΠΛΑΤΩΝΟΣ

Ε,
ρής τῇ ψυχῇ 3 Τί δ’ ού μέλλεις ἔφη. Βουλήσονται δή,
οἶμαι, αὐτῷ χρῆσθαι, ἐπειδάν πρεσβύτερος γίγνηται, ἐπὶ
τὰ αὐτῶν πράγματα οἵ τε οἰκεῖοι καὶ οἱ πολῖται. Παῖς δ’

C οὕς ’Υποκείσονται ἄρα δεόμενοι καὶ τιμῶντες, προκατα-
λαμβάνοντες καὶ προκολακεύοντες τὴν μέλλουσαν αὐτοῦ
δύναμιν. Φιλεῖ γοῦν, ἔφη, οὕτω γίγνεσθαι. Τί οὖν οἰέι,
ἦν δ’ ἐγώ, τὸν τοιοῦτον ἐν τοῖς τοιούτοις ποιήσειν, ἄλλως
τε καὶ ἐὰν τύχῃ μεγάλης πόλεως ὢν καὶ ἐν ταύτῃ πλού-
σιός τε καὶ γενναῖος, καὶ ἔτι εὐειδὴς καὶ με’γας; ἆρ’ οὐ
πληρωθήσεσθαι ἀμηχάνου ἐλπίδος,ἡγούμενον καὶτὰ τῶν
Ἑλλήνων καὶτὰ τῶν βαρβάρων ἱκανὸν ἔσεσθαι πράττειν,

D καὶ ἐπὶ τούτοις ὑψηλὸν ἐξαρεῖν αὑτόν, σχηματισμοῦ καὶ
φρονήματος κενοῦ ἄνευ νοῦ ἐμπιπλάμενον; Καὶ μάλ’,
ἔφη. Τῷ δὴ οὕτω διατιθεμένω ε’άν τις ἠρέμα προσελθων
τάληθῆ λέγῃ, ὅτι νοῦς οὐκ ἔνεστιν αὐτῷ, δεῖται δέ, τὸ δὲ
οὐ κτητὸν μὴ δουλεύσαντι τῇ κτήσει αὐτοῦ, ἆρ’ εὐπετὲς
οἴει εἶναι εἰσακοῦσαι δια τοσούτων κακων; Πολλοῦ γε
δεῖ,ἦ δ’ ὅς. Ἐὰν δ’ οὖν, ἦν δ’ ἐγώ, διὰ τό εὖ πεφυκέναι ·’

Ε καὶ τό ξυγγενὲς τῶν λόγων εἷς αίσθάνηταί τέ πῃ καὶ κάμ-
πτηται καὶ ἕλκηται πρὸς φιλοσοφίαν, τί οἰόμεθα δράσειν ,
ἐκείνους τούς ἡγουμένους άπολλύναι αὐτοῦ τὴν χρείαν τε
καὶ ἑταιρείαν; οὐ παν μεν ἔργον, πᾶν δ’ ἔπος λέγοντάς τε
καὶ πράττοντας καὶ περὶ αὐτόν, όπως ἄν μὴ πεισθῇ, καὶ
περὶ τὸν πείθοντα, ὅπως ἂν μὴ οἷός τ’ ᾖ, καὶ ἰδία ε’πι- „

495 βουλεύοντας και δημοσια εἰς’ αγωνας καθιστάντας; Πολλή, Ἀ

ἦ δ’ ὅς, ἀνάγκη. ’Ἑστιν οὖν ὅπως ὁ τοιοῦτος φιλοσοφήσει; ’

Οὐ πάνυ. ’
ΙΧ. Ὁρᾷς οὖν, ἦν δ’ ἐγώ, ὅτι οὐ κακῶς ἐλέγομεν, ως

ἄρα καὶ αὐτα τὰ τῆς φιλοσόφου φύσεως με’ρη, ὅταν ἐν ¹
κακῇ τροφῇ γένηται, αἴτια τρόπον τινὰ τοῦ ἐκπεσεῖν ἐκ
τοῦ ἐπιτηδεύματος, καὶ τα λεγόμενα ἀγαθά, πλοῦτοί τε
καὶ πᾶσα ἡ τοιαύτη παρασκευῆς Οὐ γάρ, ἀλλ’ ὀρθῶς,

