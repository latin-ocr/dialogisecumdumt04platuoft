26 ΠΛΑΤΩΝΟΣ

ἕνεκα μισθὸν μισθωτοὶ βούλονται κεκλῆσθαι, οὔτε λάθρᾳ
αὐτοὶ ἐκ τῆς ἀρχῆς λαμβάνοντες κλέπται· οὐδ’ αὖ τιμῆς

, G ἕνεκα · ού γάρ εἰσι φιλότιμοι. δεῖ δὴ αὐτοῖς ἀνάγκην προς-
εῖναι καὶ ζημίαν , εἰ μέλλουσιν ἐθέλειν ἄρχειν· ὅθεν κιν-
δυνεύει τὸ ἑκόντα ε’πὶ τό ἄρχειν ἰέναι ἀλλὰ μὴ ἀνάγκην·
περιμένειν αἰσχρὸν νενομίσθαι. τῆς δὲ ζημίας μεγίστη το
ὑπὸ πονηροτέρου ἄρχεσθαι, ἐὰν μὴ αὐτὸς ἐθέλῃ ἄρχειν·
ἢν δείσαντές μοι φαίνονται ἄρχειν, ὅταν ἄρχωσιν, οί ἐπι-
εικεῖς, καὶ τότε ἔρχονται ε’πὶ τὸ ἄρχειν, οὐχ ὡς ἐπ’ ἀγα-
θόν τι ἰόντες οὐδ’ ὦς εὐπαθήσοντες ἐν αὐτῷ, ἀλλ’ ὦς

D ἐπ’ ἀναγκαῖον καὶ οὐκ ἔχοντες ἑαυτῶν βελτίοσιν ἐπιτρέψαι
οὐδὲ ὁμοίοις. ἐπεὶ κινδυνεύει, πόλις ἀνδρῶν ἀγαθῶν εἰ
γένοιτο , περιμάχητον ἄν εἶναι τό μὴ ἄρχειν, ὥσπερ νυνὶ
τὸ ἄρχειν, καὶ ἐνταῦθ’ ἀν καταφανὲς γενέσθαι, ὅτι τῷ
ὄντι ἀληθινὸς ἅρχων οὐ πέφυκε τὸ αὐτῷ συμφέρον σκο-
πεῖσθαι, ἀλλά τό τῷ ἀρχομένω · ὥστε πᾶς ἀν ὁ γιγνώσκων
τὸ ὠφελεῖσθαι μᾶλλον ἕλοιτο ὑπ’ ἄλλου ἦ ἄλλον ὠφελῶν
πράγματα ἔχειν. τοῦτο μὲν οὖν ἔγωγε οὐδαμῇ συγχωρῶ

Ε Θρασυμάχῳ, ὥς τὸ δίκαιόν ἐστι τό τοῦ κρείττονος ξυμφέ-
ρον. ἀλλά τοῦτο μὲν δὴ καὶ εἰσαῦθις σκεψόμεθα· πολὺ
δέ μοι δοκεῖ μεῖζον εἶναι, ὃ νῦν λέγει Θρασύμαχος, τὸν
τοῦ ἀδίκου βίον φάσκων εἶναι κρείττω ἢ τὸν τοῦ δικαίου.
σὺ οὖν πότερον, ’ἦν δ’ ἐγώ, οἶ Γλαύκων, αἵρεῖκαὶ ποτέ-
ρως ἀληθεστέρως δοκεῖ σοι λέγεσθαι; Τὸν τοῦ δικαίου
ἔγωγε, ἔφη, λυσιτελέστερον βίον εἶναι. ’Ἠκουσας, ἦν δ’
348 ἐγώ, ὅσα ἄρτι Θρασύμαχος ἀγαθά διῆλθε τῷ τοῦ ἀδίκους
’Ἠκουσα, ἔφη , ἀλλ’ ού πείθομαι. Βούλει οὖν αὐτὸν πεί-
θωμεν , ’ἀν δυνώμεθά πῃ ἐξευρεῖν, ὡς οὐκ ἀληθῆ λέγει;
Παῖς γὰρ ού βούλομαι; ἦ δ’ ὅς. ’Ἀν μὲν τοίνυν, ἦν δ’
ἐγώ, ἀντικατατείναντες λέγωμεν αύτῷ λόγον παρὰ λό-
γον, ὅσα αὖ ἀγαθά ἔχει τό δίκαιον εἶναι , καὶ αὖθις οὗτος,
καὶ ἄλλον ἡμεῖς, ἀριθμεῖν δεήσει τάγαθά καὶ μετρεῖν, ὅσα

