62 · ΠΛΑΤΩΝΟΣ

τοιούτων, ἢ ού θεοῦ ἔργα ἐατέον αὐτοὶ λέγειν, ἦ εἰ θεοῦ,
ἐξευρετέον αὐτοῖς σχεδὸν ὃν νῦν ἡμεῖς λόγον ζητοῦμεν,

Β καὶ λεκτέον, ὡς ὁ μὲν θεὸς δίκαιά τε καὶ ἀγαθοὶ εἰργάζετο,
οἰ δὲ ὠνίναντο κολαζόμενοι. ὡς δὲ ἄθλιοι μὲν oc δίκην
διδόντες, ἦν δὲ δὴ ὁ δρῶν ταῦτα θεός, οὐκ ἐατέον λέγειν
τόν ποιητήν · ἀλλ’ εἰ μὲν ὅτι ἐδεήθησαν κολάσεως λέγοιεν,
ὡς ἄθλιοι oc κακοί, διδόντες δὲ δίκην ὠφελοῦντο ὑπὸ τοῦ
θεοῦ, ἐατέον · κακῶν δὲ αἴτιον φάναι θεόν τινι γίγνεσθαι
ἀγαθὸν ὅντα, διαμαχετέον παντὶ τρόπῳ μήτε τινὰ λέγειν
ταῦτα ἐν τῇ αὑτοῦ πόλει, εἰ μέλλει εὐνομήσεσθαι, μήτε

C τινὰ ἀκούειν, μήτε νεώτερον μήτε πρεσβύτερον, μήτ’ ἐν
μέτρῳ μήτε ἄνευ μέτρου μυθολογοῦντα, ὡς οὔτε ὅσια ἄν
λεγόμενα, εἰ λέγοιτο , οὔτε ξύμφορα ἡμῖν οὔτε σύμφωνα
αὐτοὶ αὐτοῖς. Σύμψηφός σοί εἰμι, ἔφη, τούτου τοῦ νόμου,
καί μοι ἀρέσκει. Οὗτος μὲν τοίνυν, ἦν δ’ ἐγώ , εἷς ἂν εἴη
τῶν περὶ θεοὺς νόμων τε καὶ τύπων, ἐν ᾦ δεήσει τοὺς
λέγοντας λέγειν καὶ τοῦς ποιοῦντας ποιεῖν, μὴ πάντων
αἴτιον τὸν θεὸν ἀλλὰ τῶν ἀγαθῶν. Καὶ μάλ’, ἔφη , ἀπό-

0 χρη. Τί δὲ δὴ ὁ δεύτερος (ἴδες ἀρα γόητα τὸν θεὸν οἴει
εἶναι καὶ οἷον ἐξ ἐπιβουλῆς φαντάζεσθαι ἄλλοτε ἐν ἄλλαις
ἰδέαις, τοτὲ μὲν αὐτὸν γιγνόμενον καὶ ἀλλάττοντα τὸ αύ-
τοῦ εἶδος εἰς πολλάς μορφάς, τοτὲ δὲ ἡμᾶς ἀπατῶντα καὶ
ποιοῦντα περὶ αὑτοῦ τοιαῦτα δοκεῖν, ἢ ἁπλοῦν τε εἶναι
καὶ πάντων ἥκιστα τῆς ἑαυτοῦ ἰδέας ἐκβαίνειν; Οὐκ ἔχω,
ἔφη, νῦν γε οὕτως εἰπεῖν. Τί δὲ τόδε; ούκ ἀνάγκη, εἴπερ
τι ἐξίσταιτο τῆς αὑτοῦ ἰδέας, ἢ αὐτὸ ὑφ’ ἑαυτοῦ μεθίστα-

Ε σθαιῆ ὑπ’ ἄλλους Ἀνάγκη. Οὐκοῦν ὑπὸ μὲν ἄλλον τά
ἄριστα ἔχοντα ἥκιστα ἀλλοιοῦταί τε καὶ κινεῖται; οἷον
σῶμα ὑπὸ σιτίων τε καὶ ποτῶν καὶ πόνων, καὶ πᾶν φυτὸν
ὑπὸ εἱλήσεών τε καὶ ἀνέμων καὶτῶν τοιούτων παθημά-
381 των, ού τό ὑγιέστατον καὶ ἰσχυρότατον ἥκιστα ἀλλοιοῦ-
ταιί Πῶς δ’ οὔ ; Ψυχὴν δὲ ού τὴν ἀνδρειοτάτην καὶ φρο-

