“V'W ‘J- ‘³⁸51‘ ,- 'i μ ,
ΠΟΛΙΤΕΙΑΣ ι’. 291

πότερα ἐκεῖνο αὐτὸ τὸ ἐν τῇ φύσει ἕκαστον δοκεῖ σοι ἐπι-
χειρεῖν μιμεῖσθαι ἢ τά τῶν δημιουργῶν ἔργα; Τὰ τιὸν
δημιουργῶν, ἔφη. ςΑρα οἶα ἔστιν ἦ οἷα φαίνεται, τοῦτο
γὰρ ἔτι διόρισον. Πῶς λέγεις; ἔφη. Ὧδε· κλίνη, ἐάν τε
ἐκ πλαγίου αὐτὴν θεᾷ ἐάν τε καταντικρὺ ἢ ὁπῃοῦν, μή τι
διαφέρει αὐτὴ ἑαυτῆς, ἦ διαφέρει μὲν οὐδέν, φαίνεται δὲ
ἀλλοίας καὶ τᾶλλα ὥσαύτως; Οὕτως, ἔφη · φαίνεται, δια-
φέρει δ’ οὐδέν. Τοῦτο δὴ αὐτὸ σκόπει· πρὸς πότερον η Β
γραφικὴ πεποίηται περὶ ἕκαστονς πότερα πρὸς τὸ ὅν, ὡς
ἔχει, μιμήσασθαι, ἢ πρὸς τὸ φαινόμενον, ὦς φαίνεται,
φαντάσματος ἦ ἀληθείας οὖσα μίμησις; Φαντάσματος,
ἔφη. Πόρρω ἄρα που τοῦ ἀληθοῦς ἡ μιμητική ἐστι καί,
ὥς ἔοικε, διὰ τοῦτο πάντα ἀπεργάζεται, ὅτι σμικρόν τι
ἑκάστου ἐφάπτεται, καὶ τοῦτο εἴδωλον. οἷον ὅ ζωγράφος,
φαμέν, ζωγραφήσει ἡμῖν σκυτοτόμον, τέκτονα, τοὺς ἄλ·-
λους δημιουργούς, περὶ οὐδενὸς τούτων ἐπαΐων τῶν τε·- G
χνιὸν· ἀλλ’ ὅμως παῖδάς τε καὶ ἄφρονας ἀνθρώπους, εἰ
ἀγαθὸς εἴη ζωγράφος, γράψας ἂν τέκτονα καὶ πόρρωθεν
ἐπιδεικνὺς ἐξαπατῷ ἂν τῷ δοκεῖν ὦς ἀληθῶς τέκτονα
εἶναι. Τί δ’ οῦς Ἀλλά γάρ, οἶμαι, αἶ φίλε, τόδε δεῖ περὶ
πάντων τῶν τοιούτων διανοεῖσθαι· ἐπειδάν τις ἡμῖν
ἀπαγγέλλῃ περί του, ὡς ἐνέτυχεν ἀνθρώπῳ πάσας ἐπι-
σταμένῳ τὰς δημιουργίας καὶ τᾶλλα πάντα, ὅσα εἷς ἕκα-
στος οἶδεν, οὐδὲν ὅ τι οὐχὶ ἀκριβέστερον ὁτουοῦν ἐπιστα- 1)
μένῳ, ὑπολαμβάνειν δεῖ τῷ τοιούτῳ, ὅτι εὐήθης τις ἄν·
θρωπος, καί, ὥς ἔοικεν, ἐντυχών γόητί τινι καὶ μιμητῇ
ἐξηπατήθη, ὥστε ἔδοξεν αὐτῷ πάσσοφος εἶναι, διὰ τὰ
αὐτὸς μὴ οἷός τ’ εἶναι ἐπιστήμην καὶ ἀνεπιστημοσύνην
καὶ μίμησιν ἐξετάσαι. Ἀληθέστατα, ἔφη.

111. Οὐκοῦν, ἦν δ’ ἐγώ, μετὰ τοῦτο ἐπισκεπτέον
τήν τε τραγῳδίαν καὶ τόν ἡγεμόνα αὐτῆς Ὅμηρον,
ἐπειδή τινων ἀκούομεν, ὅτι οὗτοι πάσας μὲν τέχνας

19¹⁸

