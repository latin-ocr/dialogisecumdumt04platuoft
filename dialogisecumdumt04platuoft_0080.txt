44 ΠΛΑΤΩΝΟΣ

τήσασιν, ἃς δὴ τελετὰς καλοῦσιν, αἳ τῶν ἐκεῖ κακῶν ἀπο-
λύουσιν ἡμᾶς, μὴ θύσαντας δὲ δεινοὶ περιμένει.

vm. Ταῦτα πάντα , ἔφη, ὦ φίλε Σώκρατες, τοιαῦτα
καὶ τοσαῦτα λεγόμενα ἀρετῆς πέρι καὶ κακίας, ὥς ἄνθρω-
ποι καὶ θεοὶ περὶ αὐτὰ ἔχουσι τιμῆς, τί οἰόμεθα ἀκουού-
σας νέων ψυχὰς ποιεῖν, ὅσοι εὐφυεῖς καὶ ἱκανοὶ ἐπὶ πάντα
τὰ λεγόμενα ὥσπερ ἐπιπτόμενοι συλλογίσασθαι ἐξ αὐτῶν,

Β ποῖός τις ἂν ὢν καὶ πῇ πορευθεὶς τὸν βίον ὦς ἄριστα διέλ-
θοι; λέγοι γὰρ ἂν ἐκ τῶν εἰκότων πρὸς αὑτὸν κατὰ Πίν-
δαρον ἐκεῖνο τό

πότερον δίκᾳ τεῖχος ὕψιον

ἢ σκολιαῖς ἀπάταις
ἀναβὰς καὶ ἐμαυτὸν οὕτω περιφράξας διαβιῶ ; τὰ μὲν
γὰρ λεγόμενα δικαίῳ μὲν ὄντι μοι, ἐὰν μὴ καὶ δοκῶ, ὄφε-
λος οὐδέν φασιν εἶναι , πόνους δὲ καὶ ζημίας φανε-
ράς· ἀδίκῳ δὲ δόξαν δικαιοσύνης παρασκευασαμένου θε-

c σπέσιος βίος λέγεται. οὐκοῦν, ἐπειδὴ τὸ δοκεῖν, ὦς δη-
λοῦσί μοι οἰ σοφοί, καὶ τάν ἀλάθειαν βιᾶται καὶ κύριον
εὐδαιμονίας, ἐπὶ τοῦτο δὴ τρεπτέον ὅλως · πρόθυρα μὲν
καὶ σχῆμα κύκλῳ περὶ ἐμαυτὸν σκιαγραφίαν ἀρετῆς περι-
γραπτέον , τὴν δὲ τοῦ σοφωτάτου Ἀρχιλόχου ἀλώπεκα
ἑλκτέον ἐξόπισθεν κερδαλέαν καὶ ποικίλην. ἀλλά γάρ,
φησί τις, οὐ ῥᾴδιον ἀεὶ λανθάνειν κακὸν ὅντα. οὐδὲγὰρ
ἄλλο οὐδὲν εὐπετές, φήσομεν, τῶν μεγάλων· ἀλλ’ ὅμως,

D εἰ μέλλομεν εὐδαιμονήσειν, ταύτῃ ἰτέον, ὡς τά ἴχνη τῶν
λόγων φέρει. ἐπὶ γάρ τὸ λανθάνειν ξυνωμοσίας τε καὶ
ἑταιρείας συνάξομεν, εἰσί τε πειθοῦς διδάσκαλοι σοφίαν
δημηγορικήν τε καὶ δικανικὴν διδόντες, ἐξ ὦν τά μὲν πεί-
σομεν, τὰ δὲ βιασόμεθα, (ὃς πλεονεκτοῦντες δίκην μὴ δι-
δόναι. ἀλλά δὴ θεοὺς οὔτε λανθάνειν οὔτε βιάσασθαι
δυνατόν. οὔκουν, εἰ μὲν μη εἰσὶν ἦ μηδὲν αὐτοῖς τῶν ἀν-

Ε θρωπίνων μέλει, καὶ ἡμῖν μελητέον τοῦ λανθάνειν· εἰ δὲ

