ΠΟΛΙΤΕΙΑΣ ι’. 299

ξ’ τὰς τύχας οὕτω προσφέροιτο. Οὐκοῦν, φαμέν, τὸ μὲν

⁵.. βέλτιστον τούτῳ τῷ λογισμῷ ἐθέλει ἕπεσθαι. Δῆλον δή.
Τό δὲ πρὸς τὰς ἀναμνήσεις τε τοῦ πάθους καὶ πρὸς τοὺς
ὀδυρμούς ἄγον καὶ ἀπλήστως ἔχον αὐτῶν ἀρ’ ούκ ἀλό-
γιστό v τε φήσομεν εἶναι καὶ ἀργὸν καὶ δειλίας φίλον; Φή-
σομεν μὲν οὖν. Ούκοῦν τὸ μὲν πολλὴν μίμησιν καὶ ποι-
κίλην ἔχει, τὸ ἀγανακτητικόν· τὸ δὲ φρόνιμόν τε καὶ Ε
ἡσύχιον ἦθος, παραπλήσιον ὂν ἀεὶ αὐτὸ αὑτῷ, οὔτε ῥᾴδιον
μιμήσασθαι οὔτε μιμούμενον εὐπετὲς καταμαθεῖν, ἄλλως
τε καὶ πανηγύρει καὶ παντοδαποῖς ἀνθρώποις εἰς θέατρα
ξυλλεγομένοις. ἀλλοτρίου γάρ που πάθους ἡ μίμησις αύ-
τοῖς γίγνεται. Παντάπασι μὲν οὖν. ‘0 δὴ μιμητικὸς ποιη- 605
τὴς δῆλον ὅτι ού πρὸς τὸ τοιοῦτον τῆς ψυχῆς πέφυκέ γε
καὶ ἡ σοφία αὐτοῦ τούτῳ ἀρέσκειν πέπηγεν, εἰ μέλλει εύ-
δοκιμήσειν έν τοῖς πολλοῖς, ἀλλὰ πρὸς τὸ ἀγανακτητικόν
τε καὶ ποικίλον ἦθος διὰ τὸ εὐμίμητον εἶναι. Δῆλον. Ούκ-
οῦν δικαίως ἂν αὐτοῦ ἤδη ἐπιλαμβανοίμεθα, καὶ τιθεῖμεν
ἀντίστροφον αὐτὸν τῷ ζωγράφῳ; καὶγὰρ τῷ φαῦλα ποι-
εῖν πρὸς ἀλήθειαν ἔοικεν αὐτῷ, καὶ τῷ πρὸς ἕτερον τοιοῦ-
τον ὁμιλεῖν τῆς ψυχῆς, ἀλλά μὴ πρὸς τὸ βέλτιστον, καὶ Β
ταύτῃ ὦμοίωται· καὶ οὕτως ἤδη ἄν ἐν δίκῃ ού παραδεχοί-
μεθα εἰς μέλλουσαν εὐνομεῖσθαι πόλιν, ὅτι τοῦτο ἐγείρει
τῆς ψυχῆς καὶ τρέφει καὶ ἰσχυρὸν ποιῶν ἀπόλλυσι τό λο-
γιστικόν, ὥσπερ ἐν πόλει ὅταν τις μοχθηροὺς ἐγκρατεῖς
ποιῶν παραδιδῷ τὴν πόλιν, τούς δὲ χαριεστέρους φθείρῃ,
ταύτὸν καὶτὸν μιμητικὸν ποιητὴν φήσομεν κακὴν πολι-
τείαν ἰδίᾳ ἑκάστου τῇ ψυχῇ ἐμποιεῖν, τῷ ἀνοήτῳ αὐτῆς
χαριζόμενον καὶ οὔτε τὰ μείζω οὔτε τά ἐλάττω διαγιγνοὶ- 0
σκοντι, ἀλλὰ τὰ αὐτὰ τοτὲ μὲν μεγάλα ἡγουμένῳ, τοτὲ δὲ
σμικρά, εἴδωλα εἰδωλοποιοῦντα, τοῦ δὲ ἀληθοῦς πόρρω
πάνυ ἀφεστῶτα. Πάνυ μὲν οὖν.

vn. Ού μέντοι πω τό γε μέγιστον κατηγορήκαμεν

